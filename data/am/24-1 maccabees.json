{
    "book_number": 24,
    "book_name_am": "መጽሐፈ መቃብያን ቀዳማዊ",
    "book_short_name_am": "መቃ 1",
    "book_name_en": "1 Maccabees",
    "book_short_name_en": "1 Maccabees",
    "chapters": [
        {
            "chapter": 1,
            "sections": [
                {
                    "title": null,
                    "verses": [
                        {
                            "verse": 1,
                            "text": "ስሙ ጺሩጻይዳን የሚባል፥ ክፋትንም የሚወዳት አንድ ሰው ነበር፤ በፈረሶቹ ብዛትና ከሥልጣኑ በታች ባሉ በጭፍራዎቹ ጽናት ይመካ ነበር።"
                        },
                        {
                            "verse": 2,
                            "text": "የሚያመልካቸውና የሚሰግድላቸው፥ በመዓልትና በሌሊት መሥዋዕት የሚሠዋላቸው ብዙ ጣዖታት ነበሩት።"
                        },
                        {
                            "verse": 3,
                            "text": "እርሱ ግን በልቡናው ድንቍርና እነርሱ ኀይልንና ብርታትን የሚሰጡት ይመስለው ነበር።"
                        },
                        {
                            "verse": 4,
                            "text": "በልቡም በግዛቱ ሁሉ እነርሱ ሥልጣንን የሚሰጡት ይመስለው ነበር።"
                        },
                        {
                            "verse": 5,
                            "text": "ዳግመኛም በሰልፍ ጊዜ እነርሱ ሥልጣንንና የተመኘውንም ሁሉ የሚሰጡት ይመስለው ነበር።"
                        },
                        {
                            "verse": 6,
                            "text": "እርሱም ቀንና ሌሊት ይሠዋላቸው ነበር።"
                        },
                        {
                            "verse": 7,
                            "text": "ጣዖታቱን የሚያገለግሉ ካህናትን ሾመ።"
                        },
                        {
                            "verse": 8,
                            "text": "ከዚያች ከረከሰች መሥዋዕት እነርሱ እየበሉ ቀንና ሌሊት ጣዖቶቹ የሚበሉ አስመስለው ይነግሩት ነበር።"
                        },
                        {
                            "verse": 9,
                            "text": "ዳግመኛ መሥዋዕት ሠውተው ይበሉ ዘንድ ሌሎች ሰዎችን እንደ እነርሱ ያተጉ ነበረ። ዳግመኛም እነርሱ መሥዋዕት ሠውተው እንደ እነርሱ መሥዋዕት ይሠዉ ዘንድ ሌሎች ሰዎችን ያተጉ ነበር።"
                        },
                        {
                            "verse": 10,
                            "text": "እርሱ ግን ጥቅም በሌለው ጣዖቱ ይታመን ነበር።"
                        },
                        {
                            "verse": 11,
                            "text": "በልቡ ድንቍርናና በዕውቀቱ ማነስ እነርሱ የፈጠሩት፥ እነርሱም የሚመግቡትና የሚያነግሡት ይመስለው ነበር፤ አማልክት ሳይሆኑ አማልክት ካላቸው ከእርሱ ጋራ ተፈርዶባቸው ለዘለዓለም ወደ ገሃነመ እሳት ይሄዱ ዘንድ ካለ መኖር ወደ መኖር አምጥቶ የፈጠረውን ፈጣሪውን እርሱ ከወገኖቹ ጋር እንዳያውቅ ሰይጣን ልቡናውን አደንቁሮታልና የፈጠሩት ይመስለው ነበር።"
                        },
                        {
                            "verse": 12,
                            "text": "መቼም መች ሕያዋን አይደሉምና ሙታን ይሏቸው ዘንድ ይገባል።"
                        },
                        {
                            "verse": 13,
                            "text": "የሚያስታቸው የሰይጣን መንፈስ በዚያ በጣዖቱ ምስል ያድራልና፥ የልቡናቸውንም ፈቃድ ይነግራቸዋልና፥ እንደ ወደዱም ይገለጥላቸዋልና ባመኑባቸው፥ ልቡናቸውም እንደ ዐመድ የሆነ የአዳም ልጆች በሚታመኑባቸው በጣዖቶቹ ይፈረድባቸዋል።"
                        },
                        {
                            "verse": 14,
                            "text": "ያሰቡትንም እንደ ፈጸመላቸው በአዩ ጊዜ ያደንቃሉ፤ እነርሱም ከባሕርያቸው የተወለዱ ወንዶች ልጆቻቸውንና ሴቶች ልጆቻቸውን እስኪሠዉ፥ የወንዶች ልጆቻቸውንና የሴቶች ልጆቻቸውን ንጹሕ ደም እስኪያፈስሱ ድረስ ፈቃዱን ያደርጋሉ።"
                        },
                        {
                            "verse": 15,
                            "text": "እስከ ዘለዓለም ድረስ መውጫ ወደሌለባት፥ እርሱ መከራ ወደሚቀበልባት እንደ እርሱ ወደ ገሃነም ያወርዳቸው ዘንድ ሰይጣን ክፉ ፈቃዳቸውን ለመፈጸም መሥዋዕቱን አጣጥሞላቸዋልና አላሳዘኗቸውም።"
                        },
                        {
                            "verse": 16,
                            "text": "ያ ጺሩጻይዳን ግን ትዕቢተኛ ነበር፤ በወንዶች አምሳል የተሠሩ ሃምሳ፥ በሴቶች አምሳል የተሠሩም ሃያ ጣዖቶች ነበሩት።"
                        },
                        {
                            "verse": 17,
                            "text": "ጥቅም በሌላቸው በእነዚያ በጣዖታቱም ይመካ ነበር፤ እጅግም ያከብራቸው ነበር፤ ጧትና ማታም ይሠዋላቸው ነበር።"
                        },
                        {
                            "verse": 18,
                            "text": "ሰዎችንም ለጣዖቱ መሥዋዕት ይሠዉ ዘንድ ያዛቸው ነበር፤ እርሱም ከዚያች የረከሰች መሥዋዕት ይበላ ነበር፤ ሌሎችንም ከመሥዋዕቱ ይበሉ ዘንድ ያዝዛቸው ነበር፤ ይልቁንም ለክፋት ይተናኰል ነበር።"
                        },
                        {
                            "verse": 19,
                            "text": "የብረትና የናስ፥ የእርሳስም ለሆኑ፥ ተመትተውም ለተሠሩ ጣዖታቱ አምስት ቤት ሠራላቸው።"
                        },
                        {
                            "verse": 20,
                            "text": "በወርቅና በብርም አስጌጣቸው፤ በቤቱም ዙሪያ መጋረጃ አስጋረደላቸው፤ ድንኳንም አስተከለላቸው።"
                        },
                        {
                            "verse": 21,
                            "text": "በዚያም ጠባቂዎችን ሾመላቸው፤ የሰቡ ዐሥር በሬዎችን፥ ዐሥር መሲናዎች ላሞችን፥ የሰቡ ዐሥር የበግ ሙክቶችን፥ የመሰኑ ዐሥር ፍየሎችንም ክንፍ ከአላቸው ከወፎች ጋራ ለጣዖታቱ ዘወትር አርባ ይሠዋላቸው ነበር።"
                        },
                        {
                            "verse": 22,
                            "text": "ለእርሱ ግን ጣዖታቱ የሚበሉ ይመስለው ነበር፤ ሃምሳ ፊቀን ወይን፥ በዘይት የታሸ ሃምሳ ወጪት ስንዴንም ያቀርብላቸው ነበር።"
                        },
                        {
                            "verse": 23,
                            "text": "ካህናቱንም “ወስዳችሁ ስጧቸው፤ ፈጣሪዎች ያረድሁላቸውን ሥጋ ይብሉ፤ ያቀረብሁላቸውንም ወይን ይጠጡ፤ ባይበቃቸውም እኔ እጨምርላቸዋለሁ” አላቸው።"
                        },
                        {
                            "verse": 24,
                            "text": "ከዚያች ከረከሰች መሥዋዕትም ይበሉና ይጠጡ ዘንድ ሁሉን ያስገድድ ነበር።"
                        },
                        {
                            "verse": 25,
                            "text": "እርሱ ግን በክፉ ተንኰሉ የማይሠዋም፥ የማይሰግድም እንዳለ ለይተው ዐውቀው ያመጡት ዘንድ፥ በፊቱም በእሳትና በሰይፍ ይቀጡት ዘንድ ገንዘቡንም ይበረብሩት ዘንድ፥ ቤቱንም በእሳት ያቃጥሉት ዘንድ፥ ያለውንም ገንዘቡን ሁሉ ይወስዱበት ዘንድ በግዛቱ ሁሉ የሚሰልሉ ጭፍራዎቹን ላከ።"
                        },
                        {
                            "verse": 26,
                            "text": "ለአማልክቶችም መሠዋትንና ማምለክን እንቢ ካለ ለእርሱ እኔ መከራንና ቅጣትን አሳየዋለሁ። እነርሱ ደጋጎችና ታላላቆች ናቸውና፥ በቸርነታቸውም እኛን ፈጥረዋልና፤"
                        },
                        {
                            "verse": 27,
                            "text": "ሰማይንና ምድርን፥ ታላቅ ባሕርንም፥ ፀሐይንና ጨረቃን፥ ከዋክብትንም፥ ነፋሳትንና ዝናማትንም፥ ለእኛም ምግብና ጥጋብ ሊሆነን የሚንቀሳቀሰውን ሁሉ ፈጥረዋልና።"
                        },
                        {
                            "verse": 28,
                            "text": "የማያመልኳቸው ግን በፍጹም መከራ ይቀጣሉ፤ አይራሩላቸውምም።"
                        }
                    ]
                }
            ]
        },
        {
            "chapter": 2,
            "sections": [
                {
                    "title": null,
                    "verses": [
                        {
                            "verse": 1,
                            "text": "ከነገደ ብንያም ስሙ መቃቢስ የሚባል አንድ ሰው ነበረ።"
                        },
                        {
                            "verse": 2,
                            "text": "መልከ መልካሞችና እጅግ ብርቱዎች የሆኑ ሦስት ልጆች ነበሩት፥ በሰው ሁሉ ዘንድ በዚያች የጺሩጻይዳን ግዛት በምትሆን በከለዳውያን ምድር በምድያምና በሜዶን ሀገር መወደድ ነበራቸው።"
                        },
                        {
                            "verse": 3,
                            "text": "በአገኙአቸውም ጊዜ እንዲህ አሏቸው፥ “ንጉሡ እንዳዘዘ ለጺሩጻይዳን አማልክት አትሰግዱምን? መሥዋዕትስ አትሠዉምን?"
                        },
                        {
                            "verse": 4,
                            "text": "እንቢ ብትሉ ግን ይዘን ወደ ንጉሡ እንወስዳችኋለን፤ ንጉሡም እንዳዘዘ ገንዘባችሁን ሁሉ እናጠፋለን።”"
                        },
                        {
                            "verse": 5,
                            "text": "እነዚያ መልከ መልካሞች ጐልማሶችም፥ “እኛስ የምንሰግድለት ሰማይንና ምድርን፥ ባሕርን፥ በውስጧም ያለውን፥ ፀሐይንና ጨረቃን፥ ከዋክብትንና ደመናትን የፈጠረ የአባቶቻችን አምላክ አለ፤ እኛ የምናመልከው፥ የምናምንበትም እውነተኛ አምላክ እርሱ ነው” ብለው መለሱላቸው።"
                        },
                        {
                            "verse": 6,
                            "text": "እነዚያም የንጉሡ ብላቴኖች አራት መሳፍንት ነበሩ፤ የጦር መሣሪያቸውን የሚሸከሙ አሽከሮቻቸውም ሃምሳ፥ ሃምሳ ነበሩ።"
                        },
                        {
                            "verse": 7,
                            "text": "እነዚህንም ቅዱሳን ይይዟቸው ዘንድ በወደዱ ጊዜ ከእጃቸው አመለጡ፤ የነካቸውም የለም፤ እነዚያ ጐልማሶች በኀይል ፈጽሞ አርበኞች ናቸውና ጋሻ ጦራቸውን ይዘው ሄዱ።"
                        },
                        {
                            "verse": 8,
                            "text": "ከእነርሱም ድብን አንቆ የሚገድል ነበር፤ ወዲያውኑም እንደ ዶሮ ያንቀው ነበር።"
                        },
                        {
                            "verse": 9,
                            "text": "ከእነርሱም በአንዲት ድንጋይ ወይም በአንድ ጊዜ በበትር መትቶ አንበሳ የሚገድል ነበር።"
                        },
                        {
                            "verse": 10,
                            "text": "ከእነርሱም በሰልፍ ጊዜ በአንድ ሰይፍ በአንድ ጊዜ መትቶ ሰው የሚገድል ነበር፤ እንዲሁም ስማቸውና አደናቸው በሞዓብና በከለዳውያን ምድር ሁሉ የተጠራ ነበር።"
                        },
                        {
                            "verse": 11,
                            "text": "በኀይልም አርበኞች ነበሩ፤ ደም ግባትም፥ የነገርም መወደድ ነበራቸው።"
                        },
                        {
                            "verse": 12,
                            "text": "ዳግመኛም የመልካቸው ደም ግባት ድንቅ ነበር፤ ነገር ግን እግዚአብሔርን ስላመለኩት፥ ሞትንም ስላልፈሩት ከሁሉ የምትበልጥ የልቡናቸው ደም ግባት ናት።"
                        },
                        {
                            "verse": 13,
                            "text": "ጭፍራዎችንም ባስፈሩአቸው ጊዜ ይይዛቸው ዘንድ የቻለ የለም፤ ብርቱዎች የሆኑ እነርሱ ግን ከፍ ወደ አለ ተራራ ወጥተው አመለጡ።"
                        },
                        {
                            "verse": 14,
                            "text": "እነዚያ ጭፍሮችም ወደ ከተማ ተመልሰው ያንባውን በር ዘጉ፤ እነዚያን አርበኞች መቃብያንን ካላመጣችኋቸው ከተማችሁን በእሳት እናቃጥላታለን፤ ወደ ንጉሡም ልከን ሀገራችሁን እናጠፋለን ብለው ሕዝቡን አስፈራሯቸው።"
                        },
                        {
                            "verse": 15,
                            "text": "የዚያን ጊዜም የሀገሩ ሰዎች ድሆችና ባለጸጎች፥ ወንዶችና ሴቶች፥ አባቱና እናቱ የሞቱበት ልጅና ባልቴቶችም፥ ሁሉም ወጥተው በአንድነት ጮሁ፤ ዐይኖቻቸውንም ወደ ተራራ አቀኑ፤ “እኛንና ሀገራችንን አታጥፉ” ብለው ወደ እነርሱ ጮሁ።"
                        },
                        {
                            "verse": 16,
                            "text": "የዚያን ጊዜም በአንድነት አለቀሱ፤ ከእግዚአብሔርም የተነሣ ፈሩ።"
                        },
                        {
                            "verse": 17,
                            "text": "ፊታቸውን ወደ ምሥራቅ መልሰው፥ እጃቸውንም ዘርግተው በአንድነት ወደ እግዚአብሔር ለመኑ፤ እንዲህም አሉ፥ “አቤቱ ትእዛዝህንና ሕግህን ያፈረሱ እነዚህን ሰዎች እንቢ እንበላቸውን?"
                        },
                        {
                            "verse": 18,
                            "text": "እኛ ግን በወርቅና በብር፥ የሰው እጅም በሠራው በደንጊያና በእንጨት ይታመናል እንጂ ሕግህን የማያምን የዚያን ወንጀለኛ ቃል እንሰማ ዘንድ አንወድም።"
                        },
                        {
                            "verse": 19,
                            "text": "የምታድንና የምትገድል አንተ ፈጣሪው ሳለህም ራሱን እነርሱ እንደ ፈጠሩት ያደርጋል፤ እርሱስ የሰውን ደም የሚያፈስ፥ የሰውንም ሥጋ የሚበላ ነው።"
                        },
                        {
                            "verse": 20,
                            "text": "እኛ ግን የዚያን የወንጀለኛ ፊት እናይ ዘንድ፥ ቃሉንም እንሰማ ዘንድ አንወድም።"
                        },
                        {
                            "verse": 21,
                            "text": "ነገር ግን አንተ ካዘዝኸን ወደ እርሱ እንሄዳለን፤ በአንተ ስላመንን ሰውነታችንን ለሞት አሳልፈን እንሰጣለን፤ ለአማልክቶች መሥዋዕት ሠዉ ባለ ጊዜም የዚያን የወንጀለኛ ቃል አንሰማም።"
                        },
                        {
                            "verse": 22,
                            "text": "ፈቃድህን ያደረጉ፥ በሕግህም ጸንተው የኖሩ የአባቶቻችን አምላክ አቤቱ፥ ኵላሊትንና ልቡናን የምትመረምር የአብርሃም፥ የይስሐቅ፥ የያዕቆብም አምላክ ሆይ! እኛ ግን በፍጹም ልባችን አንተን አመንን።"
                        },
                        {
                            "verse": 23,
                            "text": "የሰውን ልቡና መርምረህ ኃጥኡንና ጻድቁን ትረዳዋለህ፤ የሚሰወርህም የለም፤ የተሸሸገውም ባንተ ዘንድ የተገለጠ ነው።"
                        },
                        {
                            "verse": 24,
                            "text": "እኛ ግን ከአንተ በቀር ሌላ አምላክ የለንም።"
                        },
                        {
                            "verse": 25,
                            "text": "ነገር ግን ስለ ቅዱስ ስምህ ሰውነታችንን ለሞት እንሰጥ ዘንድ በዚህ በምንገዛልህ ሥራ ኀይል፥ ብርታትና መጠጊያም ሁነን።"
                        },
                        {
                            "verse": 26,
                            "text": "እስራኤልም ወደ ግብፅ ሀገር በገቡ ጊዜ የያዕቆብን ጸሎት ሰማህ፤ አሁንም ቅዱስ አምላክ ሆይ እንለምንሃለን።”"
                        },
                        {
                            "verse": 27,
                            "text": "መልካቸው ፈጽሞ ያማረ፥ ሁለቱም ሰዎች በፊታቸው ቆመው በታዩአቸው ጊዜ እንደ መብረቅ የሚያስፈሩ የእሳት ሰይፎች ወርደው ያንጊዜ አንገታቸውን ቈርጠው ገደሏቸው፤ ያንጊዜም እንደ ቀደመው ሕያዋን ሁነው ተነሡ።"
                        },
                        {
                            "verse": 28,
                            "text": "የመልካቸው ደም ግባት ፈጽሞ ያማረ ሆነ፤ ከፀሐይም ይልቅ አበሩ፤ ከቀደመውም ይልቅ ያማሩ ሆኑ።"
                        }
                    ]
                }
            ]
        },
        {
            "chapter": 3,
            "sections": [
                {
                    "title": null,
                    "verses": [
                        {
                            "verse": 1,
                            "text": "ከሰማይም እንዲህ የሚል ቃል መጣ፤ “የልዑል እግዚአብሔር ባሮች አብያ፥ ሲላ፥ ፈንቶስ፥ ሞተው የተነሡ እነዚህን በፊታችሁ እንዳያችሁ ከሞታችሁ በኋላ እንደዚሁ ትነሡ ዘንድ አላችሁ፤ ፊታችሁም በመንግሥተ ሰማይ ይበራል።"
                        },
                        {
                            "verse": 2,
                            "text": "ከእነዚያ ሰዎችም ጋራ ሂዱ፤ በዚያም ሰማዕትነትን ተቀበሉ።”"
                        },
                        {
                            "verse": 3,
                            "text": "ያንጊዜም ጸለዩና አመሰገኑ፤ ለእግዚአብሔርም ሰገዱ፤ ሞትና የንጉሡ ቅጣትም አላስፈራቸውም።"
                        },
                        {
                            "verse": 4,
                            "text": "ወደ እነዚያ ብላቴኖችም ሄዱ፤ ክፋት እንደሌለው በግ ሆኑ እንጂ አላስፈሩአቸውም፤ ወደ እነርሱም በደረሱ ጊዜ ይዘው መትዋቸው፤ አስረውም ገረፏቸው፤ ወደ ንጉሡም አድርሰው በፊቱ አቆሟቸው።"
                        },
                        {
                            "verse": 5,
                            "text": "ንጉሡም፥ “እናንተ እንቢተኞች ለአማልክቶች እንዴት አትሠዉም? እንዴትስ አትሰግዱም?” ብሎ መለሰላቸው።"
                        },
                        {
                            "verse": 6,
                            "text": "እነዚያ ቅዱሳንና ቡሩካን፥ የተመረጡና ደስ ያላቸው፥ ዋጋው ድንቅ እንደ ሆነ ዕንቍም የሚያበሩ ወንድማማቾች አብያ፥ ሲላና ፈንቶስም ባንድ ቃል መለሱለት።"
                        },
                        {
                            "verse": 7,
                            "text": "ቸነፈር የሆነ ያን ንጉሥም እንዲህ አሉት፥ “እኛስ ዕውቀትና ልቡና ለሌላቸው ለረከሱ ጣዖቶች አንሠዋም፤ አንሰግድምም።"
                        },
                        {
                            "verse": 8,
                            "text": "ዳግመኛም፦ የሰው እጅ ለሠራቸው ወርቅና ብር፥ ድንጋይና እንጨት ለሆኑ፥ ነፍስና ልቡና፥ ዕውቀትም ለሌላቸው፥ መልካም ለሚያደርግላቸው መልካምን ለማያደርጉ፥ ክፉ ለሚያደርግባቸውም ክፉን ለማያደርጉ ጣዖታት አንሰግድም።”"
                        },
                        {
                            "verse": 9,
                            "text": "ንጉሡም እንዲህ ብሎ መለሰላቸው፥ “ለምን እንዲህ ታደርጋላችሁ? እነርሱ የሚሰድባቸውንና የሚበድላቸውን ያውቃሉና የከበሩ አማልክቶችን ለምን ትሰድባላችሁ”።"
                        },
                        {
                            "verse": 10,
                            "text": "“እነርሱም በእኛ ዘንድ እንደ ኢምንት ናቸውና እኛ እንሰድባቸዋለን፤ አናከብራቸውምም” ብለው መለሱለት።"
                        },
                        {
                            "verse": 11,
                            "text": "ንጉሡም፥ “እንደ ሥራችሁ ክፋት መጠን እቀጣችኋለሁ፤ በጽኑ መከራና በግርፋት፥ በእሳትም የመልካችሁን ደም ግባት አጠፋለሁ።"
                        },
                        {
                            "verse": 12,
                            "text": "አሁንም ለአማልክቶች ትሠዉ እንደ ሆነ ወይም አትሠዉ እንደ ሆነ ንገሩኝ፤ ይህ ካልሆነ ግርፋትንና ሰይፍን በእናንተ ላይ አነሣለሁ” ብሎ መለሰላቸው።"
                        },
                        {
                            "verse": 13,
                            "text": "እነርሱም፥ “እኛስ ለረከሱ ጣዖታት አንሠዋም፤ አንሰግድምም” ብለው መለሱለት፤ ንጉሡም በወፍራም በትር ይመትዋቸው ዘንድ፥ ዳግመኛም በጅራፍ ይገርፏቸው ዘንድ፥ ከእዚያም በኋላ የውስጥ አካላቸው እስኪታይ ድረስ ይሰነጥቋቸው ዘንድ አዘዘ።"
                        },
                        {
                            "verse": 14,
                            "text": "ከዚህም በኋላ ይቀጣቸውና ይገድላቸው ዘንድ እስኪመክር ድረስ አስረው በግዞት ቤት አዋሏቸው።"
                        },
                        {
                            "verse": 15,
                            "text": "ወስደውም ያለ ርኅራኄ በእስር ቤት ጽኑዕ እስራት አሰሩአቸው፤ እነርሱም በእስር ቤት ሦስት መዓልትና ሦስት ሌሊት ተቀመጡ።"
                        },
                        {
                            "verse": 16,
                            "text": "ከሦስት ቀንም በኋላ ንጉሡ፥ መኳንንቱና አማካሪዎቹ፥ ሹሞቹና የሀገር ሽማግሌዎች እንዲሰበሰቡ ዐዋጅ ነጋሪ ይዞር ዘንድ አዘዘ፤"
                        },
                        {
                            "verse": 17,
                            "text": "ንጉሡ ጺሩጻይዳንም በአደባባይ በተቀመጠ ጊዜ እነዚያን የከበሩ አብያን፥ ሲላንና ፈንቶስን ያመጧቸው ዘንድ አዘዘ፤ የታሰሩና የቈሰሉ ሆነውም በፊቱ ቆሙ።"
                        },
                        {
                            "verse": 18,
                            "text": "ንጉሡም፥ “ይህን ሦስቱን ቀን ስትቀመጡ በውኑ የተመለሳችሁት መመለስ አለን? ወይስ እናንተ በቀደመው ክፋታችሁ አላችሁ?” አላቸው።"
                        },
                        {
                            "verse": 19,
                            "text": "የከበሩ የእግዚአብሔር ጭፍራዎችም፥ “እኛስ የጨከን ነን፤ ኀጢአትና ክፋትን የተመላ፥ አንተ የምታመልከውን ጣዖትን እናመልክ ዘንድ እሺ አንልም” ብለው መለሱለት።"
                        },
                        {
                            "verse": 20,
                            "text": "ያም ወንጀለኛ ተቈጥቶ ይሰቅሉአቸውና ቍስላቸውንም ያድሱት ዘንድ አዘዘ፤ ደማቸውም በምድር ላይ ፈሰሰ።"
                        },
                        {
                            "verse": 21,
                            "text": "ዳግመኛም በጭራሮ መብራት ያቃጥሏቸው ዘንድ፥ ሥጋቸውም ያር ዘንድ አዘዘ፤ እንዲሁም አደረጉ፤ እነዚያም የከበሩ ሰዎች “አንተ ዝንጉዕ፥ ተናገር፤ ቅጣታችንን በምታበዛብን መጠን ዋጋችን ይበዛል” አሉት።"
                        },
                        {
                            "verse": 22,
                            "text": "ዳግመኛም ሥጋቸውን ከአጥንታቸው ጋራ ፈጽመው ይበሏቸው ዘንድ ምግባቸውን ሳይበሉ ክፉ አውሬዎችን ነብርንና ድብን፥ አንበሳንም አምጥተው ይሰዱባቸው ዘንድ አዘዘ።"
                        },
                        {
                            "verse": 23,
                            "text": "አውሬዎችን የሚጠብቁ ሰዎችንም አውሬዎቹን ይሰዱባቸው ዘንድ አዘዘ፤ እነርሱም እንዳዘዛቸው አደረጉ፤ የከበሩ እነዚያን ቅዱሳን ሰማዕታትንም የፊጥኝ አሰሩአቸው፤ ዳግመኛም ተተንኵለው፥ ካስማ መትተው አሰሩዋቸው።"
                        },
                        {
                            "verse": 24,
                            "text": "እነዚያም አውሬዎች እያገሡ በላያቸው ተወረወሩ፤ ወደ ሰማዕታቱም በደረሱ ጊዜ ሰገዱላቸው፤ እጅም ነሡአቸው።"
                        },
                        {
                            "verse": 25,
                            "text": "እያገሡም ወደ ጠባቂዎቻቸው ተመለሱ፤ ጠባቂዎቻቸውንም አስፈሯቸው፤ ወደ ንጉሡም ፊት እስኪያደርሷቸው ድረስ አባረሯቸው።"
                        },
                        {
                            "verse": 26,
                            "text": "በዚያም ከወንጀለኞች ሠራዊት ሰባ አምስት ሰዎችን ገደሉ።"
                        },
                        {
                            "verse": 27,
                            "text": "ንጉሡ ዙፋኑን ትቶ እስኪሸሽ ድረስ በፍርሀት አንዱ ባንዱ ላይ ተጨናንቀው ብዙ ሰዎች ተሰበሩ፤ አውሬዎቹንም በጭንቅ ይዘው ወደ ማደሪያቸው ወሰዱዋቸው።"
                        },
                        {
                            "verse": 28,
                            "text": "የአብያና የሲላ የፈንቶስም ሁለቱ ወንድሞቻቸው መጥተው፥ ካሰሩአቸው እስራት ፈትተው “እነዚህ ወንጀለኞችና ተጠራጣሪዎች እንዳያገኙን ኑ እንሽሽ” አሏቸው።"
                        },
                        {
                            "verse": 29,
                            "text": "እነዚያም ሰማዕታት ወንድሞቻቸውን፥ “ለሰማዕትነት ከቆምን በኋላ እንሸሽ ዘንድ አግባብ አይደለም፤ እናንተ ፈርታችሁ እንደ ሆነ ሸሽታችሁ ሂዱ” ብለው መለሱላቸው።"
                        },
                        {
                            "verse": 30,
                            "text": "እነዚያም ታናናሽ ወንድሞቻቸው፥ “እኛም በንጉሡ ፊት ከእናንተ ጋር እንቆማለን፤ ብትሞቱም እኛ አብረን እንሞታለን” አሉ።"
                        },
                        {
                            "verse": 31,
                            "text": "ከዚህም በኋላ ንጉሡ በመንግሥቱ አዳራሽ ሰገነት ላይ ሆኖ እነዚህ የተባረኩ ሰዎች እንደ ተፈቱና አምስቱ ወንድማማቾች ሁሉ በአንድነት እንደ ቆሙ አየ፤ ጭፍራዎችን የሚሠራሩና፥ የሚቀጡ እነዚያ አለቆችም ወንድሞቻቸው እንደ ሆኑ ጠይቀው ለንጉሡ ነገሩት፤ ንጉሡም ተቈጥቶ እንደ ምድረ በዳ እሪያ ጮኸ።"
                        },
                        {
                            "verse": 32,
                            "text": "ንጉሡም አምስቱን ወንድማማቾች ሁሉ ይቀጣቸው ዘንድ እስኪመክር ድረስ ይዘው በእስር ቤት እንዲጨምሩአቸው አዘዘ፤ በተፈለፈለም ግንድ ያለ ርኅራኄ ጽኑ እስራትን አስረው በእስር ቤት አኖሯቸው።"
                        },
                        {
                            "verse": 33,
                            "text": "ንጉሡ ጺሩጻይዳንም፥ “እነዚህ የሳቱ ጐልማሶች አደከሙኝ፤ የእነዚህ ሰዎች ልቡናቸው ምን ይጸና! የሥራቸውም ክፋት እንደ ኀይላቸው ጽናት ነው፤ ይመለሳሉ ብል ልቡናቸውን ያከፋሉ።"
                        },
                        {
                            "verse": 34,
                            "text": "እኔም እንደ ሥራቸው ክፋት መጠን እከፍላቸዋለሁ፤ አርሮም አመድ ይሆን ዘንድ ሥጋቸውን በእሳት አቃጥላለሁ፤ ነፋስም ይወስዳቸው ዘንድ በዚያ የሥጋቸውን ዐመድ እንደ ትቢያ በተራራ ላይ እበትናለሁ” አለ።"
                        },
                        {
                            "verse": 35,
                            "text": "ይኽንም ከተናገረ በኋላ ሦስት ቀን ቈይቶ እነዚያን ቅዱሳን ያመጧቸው ዘንድ አዘዘ፤ እነዚያም ቅዱሳን በቀረቡ ጊዜ በታላቁ ጕድጓድ ምድጃ ውስጥ እሳት ያነዱ ዘንድ እሳቱን የሚያናድድና ድስት የሚያፈሉበት የተንኰል ሥራን ስብንና እንዶድን፥ የባሕር አረፋና ሙጫን፥ ድኝንም በውስጡ ይጨምሩ ዘንድ አዘዘ።"
                        },
                        {
                            "verse": 36,
                            "text": "በጕድጓዱም ያለው እሳት በነደደ ጊዜ መልእክተኞቹ “ያዘዝኸንን አደረግን፤ የሚጨመረውን ሰው ስደድ” ሲሉ ወደ ንጉሡ ሄዱ።"
                        },
                        {
                            "verse": 37,
                            "text": "ተቀብለውም በእሳቱ ጕድጓድ ይጥሏቸው ዘንድ አዘዘ፤ ብላቴኖቹም ንጉሡ እንዳዘዛቸው አደረጉ፤ እነዚያም ቅዱሳን ወደ እሳቱ በገቡ ጊዜ፥ ነፍሳቸውን ለእግዚአብሔር ሰጡ።"
                        },
                        {
                            "verse": 38,
                            "text": "መላእክትም የጣሉአቸው ሰዎች እያዩ ተቀበሉአቸው፤ ነፍሳቸውንም አብርሃምና ይስሐቅ ያዕቆብም ወደ አሉበት፥ ደስታ ወደሚገኝበት ወደ ገነት ወሰዷቸው።"
                        }
                    ]
                }
            ]
        },
        {
            "chapter": 4,
            "sections": [
                {
                    "title": null,
                    "verses": [
                        {
                            "verse": 1,
                            "text": "ያም ወንጀለኛ እንደ ሞቱ በአየ ጊዜ ዐመድ እስኪሆን ድረስ ሥጋቸውን በእሳት ያቃጥሉ ዘንድ፥ በነፋስም ይበትኗቸው ዘንድ አዘዘ፤ እሳቱ ግን ከሬሳቸው ወገን የራሳቸውን ጠጕር ያቃጥል ዘንድ አልተቻለውም፤ ከጕድጓዱም አወጧቸው።"
                        },
                        {
                            "verse": 2,
                            "text": "ዳግመኛም ከጧት ጀምረው እስከ ማታ ድረስ በላያቸው እሳትን አነደዱ፤ አልነካቸውምም፤ “አሁንም ኑ፤ ሬሳቸውን ወደ ባሕር እንጣለው” አሉ።"
                        },
                        {
                            "verse": 3,
                            "text": "ንጉሡም እንዳዘዛቸው አደረጉ፤ ወደ ባሕርም ጣሏቸው፤ ምንም ከባድ ከባድ ብረቶችንና ታላላቅ ድንጋዮችን፥ አህያ በመዘውር የሚፈጭበትንም ወፍጮ ጨምረው ወደ ባሕር ቢጥሏቸው ባሕሩ ያሰጠማቸው ማስጠም የለም፤ የእግዚአብሔር መንፈስ አድሮባቸዋልና በባሕሩ ላይ ተንሳፈፉ እንጂ በጥልቁ ባሕር አልሰጠሙም፤ በተተነኰለባቸውም ተንኰል ሁሉ እነርሱን ማጥፋት ተሳነው።"
                        },
                        {
                            "verse": 4,
                            "text": "“ከሕይወታቸውም ይህ ሞታቸው አድክሞኛልና ይበሏቸው ዘንድ ሬሳቸውን ለአውሬዎች ልጣል እንጂ ምን አደርጋለሁ?” አለ።"
                        },
                        {
                            "verse": 5,
                            "text": "እንዲሁም አደረጉ፤ አውሬዎችና አሞሮችም ሬሳቸውን አልነኩትም፤ አሞሮችና ወፎች በፀሐይ ከመቃጠል በክንፋቸው ጋርደዋቸው የአምስቱ ሰማዕታት ሬሳቸው ዐሥራ አራት ቀን ተቀመጠ።"
                        },
                        {
                            "verse": 6,
                            "text": "በአዩአቸውም ጊዜ ሰውነታቸው እንደ ፀሐይ ጨረር አበራ፤ ብርሃንም ድንኳኑን እንዲከብ፥ መላእክት ሬሳቸውን ከበቡት።"
                        },
                        {
                            "verse": 7,
                            "text": "ምክርን መከረ፤ የሚያደርገውንም አጣ፤ ከዚህም በኋላ ምድርን ቈፍሮ የአምስቱን ሰማዕታት ሬሳቸውን ቀበረ።"
                        },
                        {
                            "verse": 8,
                            "text": "ለዚያም ዝንጉ ንጉሥ ሌሊት በአልጋ ተኝቶ ሳለ አምስቱ ሰማዕታት ተቈጥተው ሰይፋቸውን ይዘው ሌሊት በፊቱ ቁመው ታዩት።"
                        },
                        {
                            "verse": 9,
                            "text": "ሌሊት በወንጀል ወደ ቤቱ የገቡ መስሎታልና ከእንቅልፉ በነቃ ጊዜ ፈርቶ ከቤት ማዕዘን ወደ ማዕዘን ይሸሽ ዘንድ ወደደ፤ የወነጀሉትም መሰለው፤ የሚገድሉትም መስሎታልና ፈርቶ ጕልበቱ ተንቀጠቀጠ።"
                        },
                        {
                            "verse": 10,
                            "text": "ስለዚህም “ጌቶች፥ ምን ትፈልጋላችሁ? እኔስ ምን ላድርግላችሁ?” አለ።"
                        },
                        {
                            "verse": 11,
                            "text": "“በእሳት አቃጥለህ የገደልኸንና እኛን በባሕር ላይ ይጥሉን ዘንድ ያዘዝህ አይደለምን፤ ስለአመንበት እግዚአብሔር ሰውነታችንን ጠብቆአልና እኛን ማጥፋት ተሳነህ፤ በእርሱ ያመነ ሰው አይጠፋምና ለእግዚአብሔር ክብር ምስጋና ይግባው፤ ያመንበት እኛም በመከራው አላፈርንም” ብለው መለሱለት።"
                        },
                        {
                            "verse": 12,
                            "text": "“እንደዚህ ያለ ቅጣት እንዲያገኘኝ አላወቅሁምና ክፉ ነገርን ስላደረግሁባችሁ ፋንታ ምን ዋጋ ልስጣችሁ?"
                        },
                        {
                            "verse": 13,
                            "text": "አሁንም ሰውነቴን በሞት እንዳትወስዱ፥ በሕይወትም ሳለሁ ወደ ሲኦል እንዳታወርዱኝ የምሰጣችሁን ዋጋ ለዩልኝ።"
                        },
                        {
                            "verse": 14,
                            "text": "እኔ በድያችኋለሁና የአባታችሁ የእግዚአብሔር ሕግ ርኅራኄ ስለሆነ ኀጢአቴን ይቅር በሉኝ” አላቸው።"
                        },
                        {
                            "verse": 15,
                            "text": "እነዚያም ቡሩካን ሰማዕታት እንዲህ ብለው መለሱለት፥ “ክፉ ነገርን ስላደረግህብን ፋንታ እኛ ክፉ ነገርን አንከፍልህም፤ ፍዳን የሚከፍል እግዚአብሔር ነውና ፍዳንስ የሚከፍልህ ፈጣሪያችን እግዚአብሔር አለ።"
                        },
                        {
                            "verse": 16,
                            "text": "ነገር ግን ስለዕውቀትህ ማነስና ስለ ልቡናህ ድንቍርና እኛ ሕያዋን እንደ ሆንን ተገልጠን ታየንህ፤ እኛንስ የገደልኸን መስሎህ ሕይወትን አዘጋጀህልን።"
                        },
                        {
                            "verse": 17,
                            "text": "አንተና የጣዖቶችህ ካህናት ግን ለዘለዓለሙ መውጫ ወደሌለባት ወደ ገሃነም ትወርዳላችሁ።"
                        },
                        {
                            "verse": 18,
                            "text": "እናንተ ምራቅ ስትሆኑ ለፈጠራችሁ ለእግዚአብሔር መስገድን ትታችሁ ለምታመልኩአቸውና ለምትሰግዱላቸው ጣዖቶችና ለአንተ ወዮላችሁ፤ ከወዴትም እንደ አመጣችሁ አታውቁም፤ ዛሬ ታይታችሁ ነገ የምትጠፉ ጢስ አይደላችሁምን?”"
                        },
                        {
                            "verse": 19,
                            "text": "ንጉሡም፥ “የወደዳችሁትን ሁሉ አደርግላችሁ ዘንድ ምን ታዝዙኛላችሁ?” ብሎ መለሰላቸው።"
                        },
                        {
                            "verse": 20,
                            "text": "“ወደ ገሃነመ እሳት እንዳትገባ ስለ ራስህ ነው እንጂ የምናስተምርህ ስለ ራሳችን አይደለም።"
                        },
                        {
                            "verse": 21,
                            "text": "ጣዖቶቻችሁ ነፍስና ልቡና፥ ዕውቀትም የሌላቸው፥ የሰው እጅ የሠራቸው ወርቅና ብር፥ ድንጋይና እንጨት ናቸውና።"
                        },
                        {
                            "verse": 22,
                            "text": "እነርሱ ግን አይገድሉም፤ አያድኑምም፤ መልካም አያደርጉም፤ ክፉም አያደርጉም፤ አያዋርዱም፤ አያከብሩምም፤ አያደኸዩም፤ ባለጸጋም አያደርጉም፤ አይነቅሉም፤ አይተክሉምም።"
                        },
                        {
                            "verse": 23,
                            "text": "“ነገር ግን ከሰዎች ይልቁንም እንደ እናንተ ዕውራነ ልብ ከሆኑ አንዱስ እንኳ እንዳይድን በሚወድዱ አጋንንት መንፈስ እናንተን ያስታሉ። እናንተ የሠራችኋቸው ስትሆኑ እነርሱ የፈጠሯችሁ ይመስላችኋልና።"
                        },
                        {
                            "verse": 24,
                            "text": "የአጋንንትና የሰይጣናት መናፍስት አድረውባቸዋልና በባሕረ ገሃነም ውስጥ ያሰጥሟችሁ ዘንድ እንደ ወደዳችሁ ይመልሱላችኋል።"
                        },
                        {
                            "verse": 25,
                            "text": "አንተ ግን ይህን ስሕተትህን ትተህ አምላካችን እግዚአብሔርን አምልከው፤ ይህም ነፍሳችንን እንጠቅማት ዘንድ ስለ ሞታችን ፋንታ ዋጋችን ይሁን” አሉት።"
                        },
                        {
                            "verse": 26,
                            "text": "እርሱ ግን ደንግጦ ፈጽሞ ያደንቅ ነበር፤ አምስቱም ሁሉ ሰይፋቸውን መዝዘው ታይተውታልና ፈራ፤ ስለዚህም ሰገደላቸው።"
                        },
                        {
                            "verse": 27,
                            "text": "“እንግዲህስ ትቢያ የሆኑ ሙታን ከሞቱ በኋላ በእውነት እንዲነሡ ዐወቅሁ፤ እኔስ ልሞት ጥቂት ብቻ ቀርቶኝ ነበር” አለ።"
                        },
                        {
                            "verse": 28,
                            "text": "ከዚህ በኋላ ከዚያ ንጉሥ ፊት ተሰወሩ፤ ከዚያችም ቀን ወዲያ ፈጽሞ ትዕቢተኛና ኵራተኛ የሚሆን ያ ጺሩጻይዳን ሬሳቸውን ማቃጠልን ተወ።"
                        },
                        {
                            "verse": 29,
                            "text": "ብዙ ዘመን አስተውታልና በልቡናው ስሕተት በጣዖቶቹ ደስ ይለው ነበር፤ የፈጠራቸውንም መከተል እስኪተዉ ድረስ እንደ እርሱ ያሉ ብዙ ሰዎችን አሳተ እንጂ እርሱ ብቻ የሳተ አይደለም።"
                        },
                        {
                            "verse": 30,
                            "text": "ወንዶች ልጆቻቸውንና ሴቶች ልጆቻቸውንም ለአጋንንት ይሠዉ ነበር፤ እግዚአብሔር የማይወድደውን ሁከትንና መዳራትን ያደርግ ዘንድ አባታቸው ሰይጣን ያስተማራቸው የልቡናቸውን ፈቃድ ዝሙትንና መዳራትን ይሠሩ ነበር።"
                        },
                        {
                            "verse": 31,
                            "text": "እናታቸውን ያገቡ፥ እኅቶቻቸውንና አክስቶቻቸውንም ያረክሱ ነበር፤ ይህን የረከሰ ሥራና የሚመስለውንም ሁሉ ይሠሩ ነበር፤ ሰውነታቸውንም ያረክሱ ነበር፤ ሰይጣን የእነዚያን ጠማሞች ሰዎች ልቡናቸውን አጥንቶታልና አንመለስም አሉ።"
                        },
                        {
                            "verse": 32,
                            "text": "ፈጣሪውን የማያውቅ ያ ጺሩጻይዳን ግን ኵሩና ትዕቢተኛ ነበር፤ በጣዖቶቹም ይመካ ነበር።"
                        },
                        {
                            "verse": 33,
                            "text": "“እግዚአብሔር ለማያውቁት ሰዎች መንግሥትን እንዴት ይሰጣል? ፈጽመው ወደ እርሱ ይመለሱ እንደ ሆነ ስለሚፈትናቸው ነው” አለ።"
                        },
                        {
                            "verse": 34,
                            "text": "እነርሱ ግን ፈጽመው ቢመለሱ ይወድዳቸው ነበር፤ መንግሥታቸውንም ይጠብቅ ነበር፤ እንቢ ቢሉ ግን ለዘለዓለሙ በገሃነም እንቅጥቅጥ ይቀጣቸዋል።"
                        },
                        {
                            "verse": 35,
                            "text": "ንጉሡ ግን እንደ መንግሥቱ ገናናነት እግዚአብሔር አምላክን ሊፈራው ይገባው ነበር፤ ፈራጅም እንደ ግዛቱ ገናንነት ለፈጣሪው በመልካም ሊገዛ ይገባ ነበር።"
                        },
                        {
                            "verse": 36,
                            "text": "ታላላቆች ሽማግሌዎች፥ አለቆችና ሹሞችም እንደ ክብራቸው ገናንነት ለፈጣሪያቸው ሊታዘዙ ይገባ ነበር።"
                        },
                        {
                            "verse": 37,
                            "text": "ፍጥረቱን ሁሉ የፈጠረ የሰማይና የምድር ጌታ እርሱ ነውና፤ የሚያደኸይ፥ ባለጸጋም የሚያደርግ፥ የሚያዋርድ፥ የሚያከብርም እርሱ ነው፤ በላይ በሰማይ፥ በታችም በምድር ከእርሱ በቀር ሌላ አምላክ የለምና።"
                        }
                    ]
                }
            ]
        },
        {
            "chapter": 5,
            "sections": [
                {
                    "title": null,
                    "verses": [
                        {
                            "verse": 1,
                            "text": "ረዓይታዊው ኮራ፤ እግዚአብሔርም፦ በአንዲት የወባ ትንኝ ከእግሩ ጀምሮ እስከ ራሱ ድረስ ሰውነቱ እንዲያብጥ አደረገው፤ በዚያችም ትንሽ የወባ ትንኝ ሞተ።"
                        },
                        {
                            "verse": 2,
                            "text": "ዳግመኛም ከኀይለኝነቱ ብዛት የተነሣ የብረት አልጋ ያሠራው ናምሩድ ኰራ፤ እርሱንም እግዚአብሔር አጠፋው።"
                        },
                        {
                            "verse": 3,
                            "text": "ዳግመኛም ናቡከደነጾር ኰራ፤ “ያለ እኔም ሌላ ንጉሥ የለም፤ በምድርም ላይ ፀሐይን የማወጣ እኔ ነኝ” አለ፤ ከትዕቢቱም ብዛት የተነሣ እንዲህ አለ።"
                        },
                        {
                            "verse": 4,
                            "text": "እግዚአብሔር ከሰው ለይቶ ሰባት ዓመት ወደ ምድረ በዳ ሰደደው፤ የፈጠረውም እግዚአብሔር እንደ ሆነ እስኪያውቅ ድረስ ዕድሉን ከምድረ በዳ አራዊትና ከሰማይ ወፎች ጋር አደረገ።"
                        },
                        {
                            "verse": 5,
                            "text": "ባወቀውም ጊዜ ዳግመኛ ወደ መንግሥቱ መለሰው፤ በፈጠረው በእግዚአብሔር ላይ ተደፋፍሮ የኰራ፥ መሬትም ያልሆነ ማን ነው?"
                        },
                        {
                            "verse": 6,
                            "text": "ሕጉንና ሥርዐቱንስ አፍርሶ መሬት ያልዋጠችው ማን ነው?"
                        },
                        {
                            "verse": 7,
                            "text": "“ጺሩጻይዳን አንተም በፈጣሪህ ላይ ትኰራ ዘንድ ትወድዳለህ፤ አንተንም ዳግመኛ ከትዕቢትህ የተነሣ እንደ እነርሱ ያጠፋህ ዘንድ፥ ወደ መቃብርም ያወርድህ ዘንድ አለህ።"
                        },
                        {
                            "verse": 8,
                            "text": "ዳግመኛም ጥርስ ማፋጨትና ልቅሶ ወዳለበት የጨለማ ፍጻሜ ወደ ሆነው ወደ ሲኦል፥ ከገቡም በኋላ ለዘለዓለም መውጫ ወደሌለበት ወደ ትልቁና ጥልቁ ጕድጓድ ያወርድህ ዘንድ አለህ።"
                        },
                        {
                            "verse": 9,
                            "text": "አንተስ እንደ አንተ እንደ ነበሩና የዚህን ዓለም ኑሮ እንደ ተዉ እንደ ትዕቢተኞች ነገሥታት ነገ የምትሞትና የምትፈርስ ነህ።”"
                        },
                        {
                            "verse": 10,
                            "text": "እኛስ እንዲህ እንላለን፥ “አንተ ሰው ነህ፤ እግዚአብሔርም አይደለህም፤ እግዚአብሔር ምድርንና ሰማይን የፈጠረ፥ አንተንም የፈጠረ ነውና፤"
                        },
                        {
                            "verse": 11,
                            "text": "እርሱም ትዕቢተኞችን ያወርዳቸዋል፤ የተዋረዱትንም ያከብራቸዋል፤ እርሱም ለደከሙት ብርታትን ይሰጣቸዋል፤ ለኀያላኑም ድካምን ይሰጣል።"
                        },
                        {
                            "verse": 12,
                            "text": "እርሱ ሕያዋንን ይገድላል፤ እርሱም በመቃብር ተቀብረው መሬት የሆኑትን ሙታን ያስነሣቸዋል።"
                        },
                        {
                            "verse": 13,
                            "text": "ባሮችንም ከኀጢአት ባርነት ወደ ሕይወት ነጻ ያወጣቸዋል።"
                        },
                        {
                            "verse": 14,
                            "text": "“ንጉሥ ጺሩጻይዳን ሆይ! ጥቅም በሌላቸው በረከሱ ጣዖቶችህ ለምን ትመካለህ?"
                        },
                        {
                            "verse": 15,
                            "text": "እግዚአብሔር ግን ሰማያትን ፈጠረ፤ ምድርንም መሠረተ፤ ታላቁንም ባሕር ፈጠረ፤ ፀሐይንና ጨረቃን ፈጠረ፤ ዘመኖችንና ዓመታትን አዘጋጀ።"
                        },
                        {
                            "verse": 16,
                            "text": "ሰውም ወደ እርሻው ይሰማራል፤ እስኪመሽም ድረስ ሲያርስ ይውላል፤ የሰማይ ከዋክብትም በቃሉ ጸንተው ይኖራሉ።"
                        },
                        {
                            "verse": 17,
                            "text": "ሁሉንም በየስማቸው ይጠራቸዋል፤ እግዚአብሔርም ሳያውቀው የሚደረግ ነገር የለም።"
                        },
                        {
                            "verse": 18,
                            "text": "እርሱም ያገለግሉት ዘንድ፥ የከበረ ስሙንም ያመሰግኑ ዘንድ የሰማይ መላእክትን አዘዘ፤ መላእክትም ሕይወትን ወደሚወርሱ ሰዎች ሁሉ ይላካሉ።"
                        },
                        {
                            "verse": 19,
                            "text": "መልአኩ ሩፋኤል ወደ ጦቢት ተላከ፤ ጦብያንም በራጉኤል ሀገር አዳነው።"
                        },
                        {
                            "verse": 20,
                            "text": "ኤሎፍላውያንንም እንዲያጠፋቸው ያሳውቀው ዘንድ መልአክ ወደ ጌዴዎን ተላከ፤ እስራኤልንም የኤርትራን ባሕር ባሻገራቸው ጊዜ መልአክ ወደ ነቢዩ ሙሴ ተላከ።"
                        },
                        {
                            "verse": 21,
                            "text": "እንዲህ ብሏልና፦ እግዚአብሔር ብቻውን መራቸው፥ ከእነርሱም ጋር ሌላ አምላክ አልነበረም።"
                        },
                        {
                            "verse": 22,
                            "text": "በምድር ላይ ወደአለ አዝመራም አወጣቸው።"
                        },
                        {
                            "verse": 23,
                            "text": "የሁዳዱንም እህል መገባቸው፤ ፈጽሞ ወዷቸዋልና፥ ከዐለት ማርን መገባቸው።"
                        },
                        {
                            "verse": 24,
                            "text": "“አንተንም በሕዝቡ ላይ አነገሠህ፤ ወገኖቹንም በሚገባ ፈጽመህ ትጠብቅ ዘንድ፥ የፈጠረህ የእግዚአብሔርንም ፈቃዱን ታደርግ ዘንድ በአራቱ መንግሥታት ላይ ሥልጣንን ሰጠህ።"
                        },
                        {
                            "verse": 25,
                            "text": "ከሁሉም ከፍ ከፍ አድርጎ አንግሦሃልና ፈጣሪህ እግዚአብሔርን ትወደው ዘንድ ፈጽሞ አነገሠህ።"
                        },
                        {
                            "verse": 26,
                            "text": "አንተም እንደ ወደደህ፥ በሕዝቡም ሁሉ ላይ እንዳመነህ ፈጣሪህ እግዚአብሔርን ፈጽመህ ትወድደው ዘንድ ይገባሃል፤ አንተም የእግዚአብሔርን ፈቃድ አድርግ፥ በምድር ሁሉ ዘመንህ ይበዛ ዘንድ፥ ከአንተም ጋር ይኖር ዘንድ፥"
                        },
                        {
                            "verse": 27,
                            "text": "በጠላቶችህም ላይ ይቆምልህ ዘንድ፥ በዙፋንህም ሁሉ ያስቀምጥህ ዘንድ፥ ክንፉንም በራስህ ላይ ይጋርድ ዘንድ።"
                        },
                        {
                            "verse": 28,
                            "text": "ብታውቅስ እግዚአብሔር ሳኦልን የአባቱን አህዮች ሲጠብቅ ከእስራኤል ልጆች መርጦ በወገኖቹ በእስራኤል ላይ እንደ አነገሠው፥ ከነቢዩም ከሳሙኤል ጋር በዙፋን እንደ ተቀመጠ አንተን መረጠህ።"
                        },
                        {
                            "verse": 29,
                            "text": "ከወንድሞቹም ለይቶ ከፍ ያለ ዕድልን ሰጠው፤ እንዲህም አለው፦ ከዛሬ ጀምሮ ወገኖቹን ትጠብቅ ዘንድ እግዚአብሔር በሕዝቡ ላይ አነገሠህ፤"
                        },
                        {
                            "verse": 30,
                            "text": "ትገድልና ታድን ዘንድም እግዚአብሔር በላያቸው ሾሞሃልና በጎ የሚሠሩትን በበጎ፥ ክፉ የሚሠሩትንም በክፉ ጠብቃቸው።"
                        },
                        {
                            "verse": 31,
                            "text": "እየገረፍህና እያዳንህም ቢሆን ፈቃዱን ታደርግ ዘንድ እግዚአብሔር አንተን በሁሉ ላይ ሾሞሃልና በጎ የሚሠሩትን በጎ ክፈላቸው፤ ክፉ የሚሠሩትንም ክፉ ክፈላቸው።"
                        },
                        {
                            "verse": 32,
                            "text": "አንተ በሰማይ ያለ ሁሉን የሚገዛ የእግዚአብሔር ባሪያ ነህና፥ ባሰብኸው ሁሉ በፊቱ እየተገዛህ፥ በለመንኸውም ሁሉ ፈቃድህን ያደርግልህ ዘንድ አንተም በየጊዜውና በየሰዓቱ የእግዚአብሔርን ፈቃድ አድርግ።"
                        },
                        {
                            "verse": 33,
                            "text": "“እርሱን የሚገዛው የለም፤ እርሱ ግን ሁሉን ይገዛል።"
                        },
                        {
                            "verse": 34,
                            "text": "እርሱን የሚሾመው የለም፤ እርሱ ግን ሁሉን ይሾማል።"
                        },
                        {
                            "verse": 35,
                            "text": "እርሱን የሚሽረው የለም፥ እርሱ ግን ሁሉን ይሽራል።"
                        },
                        {
                            "verse": 36,
                            "text": "እርሱን የሚነቅፈው የለም፤ እርሱ ግን ሁሉን ይነቅፋል።"
                        },
                        {
                            "verse": 37,
                            "text": "እርሱን የሚያተጋው የለም፤ እርሱ ግን ሁሉን ያተጋል፤ የሰማይና የምድር ሥልጣን የእርሱ ነውና ከእጁ የሚያመልጥ የለም፤ በእርሱ ዘንድ ሁሉ የተገለጠ ነው እንጂ ከዐይኑ የተሰወረ የለም።"
                        },
                        {
                            "verse": 38,
                            "text": "ሁሉንም ያያል፤ እርሱን ግን የሚያየው የለም፤ ወደ እርሱ የሚጸልየውን ጸሎቱን ይሰማዋል፤ ጸሎቱንም ይቀበለዋል፤ ሰውን በአምሳሉና በአርኣያው ፈጥሮታልና።"
                        },
                        {
                            "verse": 39,
                            "text": "ከማይጐድል መዝገቡም ሁሉን ይመግባል። ለዘለዓለም የሚኖር ንጉሥ ነውና።"
                        }
                    ]
                }
            ]
        },
        {
            "chapter": 6,
            "sections": [
                {
                    "title": null,
                    "verses": [
                        {
                            "verse": 1,
                            "text": "“ፈቃዱን የሚያደርጉ ነገሥታቱን በእውነት ያነግሣቸዋልና ነገሥታቱ ስለ እርሱ የቀና ነገርን ጻፉ።"
                        },
                        {
                            "verse": 2,
                            "text": "አብርሃምና ይስሐቅ፥ ያዕቆብም፥ ዳዊትና ሰሎሞን፥ ሕዝቅያስም፥ ማደሪያቸው ብርሃን የሆነች ደጋጉ ነገሥታትም ሁሉ ባሉበት ማደሪያቸውን በማይመረመር ብርሃን ያበራል፤ የእግዚአብሔርን ፈቃድ አድርገዋልና።"
                        },
                        {
                            "verse": 3,
                            "text": "በምድር እንደ አለ አዳራሽም አይደለም፤ ነገር ግን ፈጽሞ ብሩህ የሆነ በሰማይ ያለ አዳራሽ ነው፤ የወርቅ፥ የብርና የዕንቍ የሆነ ወለሉም ንጹሕ ነው።"
                        },
                        {
                            "verse": 4,
                            "text": "ፈጽሞ የሚያበራ መልኩም ከሰው ልቡና የራቀ ነው፤ የመንግሥተ ሰማያት አዳራሽ በጳዝዮንና በመረግድ፥ በጠልማና በወራውሬ የሚያበራ ነው።"
                        },
                        {
                            "verse": 5,
                            "text": "ከሰው ሕሊና ባለፈ በከበረ ዕንቍ እጅግ የሚያበራ የመንግሥት አዳራሽ ነው። እርሱ ራሱ እግዚአብሔር እንደሚያውቅ የሠራው የመንግሥተ ሰማያት አዳራሽ ነው። የወርቅና የብር፥ የሰማያዊ ዕንቍና የአረንጓዴ ዕንቍ፥ የብጫ ዕንቍና የነጭ ሐር መልክ ያለው ወለሉም ንጹሕ ነው።"
                        },
                        {
                            "verse": 6,
                            "text": "እንደዚህ እጅግ ፈጽሞ ያማረ ነው፤ ንጹሕና ብሩህ ነው።"
                        },
                        {
                            "verse": 7,
                            "text": "በጽድቅና በእውነት የተታታ ነው፤ በይቅርታና በምሕረትም የተሠራ ነው።"
                        },
                        {
                            "verse": 8,
                            "text": "ከእርሱም የሚፈስስ የሕይወት ውኃ አለ፤ እንደ ፀሐይም እጅግ የነጻ ነው፤ የብርሃን ድንኳንም አለ፤ በኤርሞን ሽቱም የተከበበ ነው።"
                        },
                        {
                            "verse": 9,
                            "text": "በቤቱም ዙሪያ መልኩና መዓዛው ልዩ የሆነ ጣፋጭ የገነት ፍሬ ተተክሏል። በዚያም የወይንና የዘይት ቦታ አለ፤ ፈጽሞም ያማረ ነው፤ የፍሬውም መዓዛ የጣፈጠ ነው።"
                        },
                        {
                            "verse": 10,
                            "text": "ሥጋዊ ሰው ወደ እርሱ ቢገባ፥ ከመዓዛውም ጣዕም የተነሣ ከደስታው ብዛት ነፍሱ ከሥጋው በተለየች ነበር።"
                        },
                        {
                            "verse": 11,
                            "text": "“በዚያም የእግዚአብሔርን ፈቃድ ያደረጉ ደጋግ ነገሥታት ደስ ይላቸዋል፤ ሥራቸውም ቦታቸውም በመንግሥተ ሰማያት በዘለዓለም ሕይወት ቦታ የታወቀ ነው።"
                        },
                        {
                            "verse": 12,
                            "text": "በምድር እንደ አለ የመንግሥታቸው ክብር በሰማይ እንደ አለ እንዲሁ በምድር አሳየ፤ በምድርም እንደሚያከብሯቸውና እንደሚሰግዱላቸው በሰማይ ይከብራሉ፤ ከፍ ከፍም ይላሉ፤ በዚህ ዓለምም በጎ ሥራ ቢሠሩ ደስ ይላቸዋል።"
                        },
                        {
                            "verse": 13,
                            "text": "እግዚአብሔር በሰጣቸው መንግሥታቸውና ግዛታቸው ክፉ የሆኑ ነገሥታት ግን በእውነትና በሚገባ አይፈርዱም፤ የድሆችንና የጦም አዳሪዎችን ጩኸት ቸል ብለዋልና፥ የተገፋውንና መጻተኛውን፥ አባትና እናት የሞቱበትንም አያድኑም።"
                        },
                        {
                            "verse": 14,
                            "text": "ድሆችንና ጦም አዳሪዎችን ከሚቀማቸው እጅ አያድኑአቸውም፤ ከምግባቸው የተራቡትን አያጠግቡም፤ ከመጠጣቸውም የተጠሙትን አያጠጡም፤ ጆሯቸውንም ወደ ድሃው ጩኸት አልመለሱም።"
                        },
                        {
                            "verse": 15,
                            "text": "እነርሱንም የጨለማ መጨረሻ ወደ ሆነ ወደ ሲኦል ማደሪያ ይወስዷቸዋል፤ እግዚአብሔር የፈጠራት ታላቋ ዕለት፥ ቍጣውም በደረሰችባቸው ጊዜ ዳዊት በመዝሙሩ “አቤቱ በቍጣህ አትቅሠፈኝ፤ በመቅሠፍትህም አትገሥጸኝ” ብሎ እንደ ተናገረው እንደ ገናንነታቸው ብዛት መጠን ችግራቸውና ውርደታቸው ይበዛል።"
                        },
                        {
                            "verse": 16,
                            "text": "“ነገሥታትና መኳንንት በምድር ይህን ዓለም የሚገዙ ሲሆኑ ሕግህን ያልጠበቁ ሰዎችን ይወስዱአቸዋል።"
                        },
                        {
                            "verse": 17,
                            "text": "በሰማይ ግን ሁሉን የሚገዛ እግዚአብሔር አለ፤ የሁሉ ነፍስ በእጁ ነው፤ የሁሉም ሕይወት በአፉ ነው፤ ለሚያከብሩት ሰዎችም ክብርን የሚሰጣቸው እርሱ ነው፤ ሁሉን የሚችል ነውና፥ ሁሉንም ይገዛልና የሚወዱትንም ይወድዳቸዋል።"
                        },
                        {
                            "verse": 18,
                            "text": "እርሱ የሰማይና የምድር ንጉሥ ልብንና ኵላሊትን ይመረምራል፤ ወደ እርሱም በንጹሕ ልቡ የጸለየውን የጸሎቱን ዋጋ ይሰጠዋል።"
                        },
                        {
                            "verse": 19,
                            "text": "በባልቴቶችና በሙት ልጅ ክፉ የሚሠሩ የኀይለኞች ትዕቢትን ያጠፋል።"
                        },
                        {
                            "verse": 20,
                            "text": "ይህን መንግሥት የያዝኸው በኀይልህ አይደለም፤ በዚህም ዙፋን ላይ የተቀመጥህ በችሎታህ አይደለም፤ ነገር ግን ሕዝቡን መግዛት ትችል እንደ ሆነ፥ በዚያ ወራት ወገኖቹን ሲገዛ የእግዚአብሔርን ቃልና የሳሙኤልን ቃል ቸል እንደ አለና የአማሌቅን ንጉሥና ሠራዊቱን እንደ አልገደለ እንደ ሳኦል ይፈትንህ ዘንድ ፈቅዶ በመንግሥት ዙፋን ላይ አስቀመጠህ።"
                        },
                        {
                            "verse": 21,
                            "text": "እግዚአብሔርም ነቢዩ ሳሙኤልን ሔደህ ሕግ በማፍረስና ጣዖቶቹን በማምለክ፥ ለጣዖቱም በመስገጃዎቹ ውስጥ በመስገድ፥ ጥቅም በሌለው በረከሰ ሥራቸውም ሁሉ አሳዝነውኛልና ሳኦልን ወደ አማሌቅ ሀገር ሔደህ ከሰው ጀምሮ እስከ ከብት ድረስ ነገሥታቱንና ሠራዊቶቻቸውን ሁሉ አጥፋ በለው ብሎት ነበርና።"
                        },
                        {
                            "verse": 22,
                            "text": "ስለዚህም እግዚአብሔርን ባሳዘኑት ጊዜ ያጠፋቸው ዘንድ ላከው።"
                        },
                        {
                            "verse": 23,
                            "text": "እርሱ ግን ንጉሣቸውን አዳነው፤ ብዙ ከብትንም፥ ሴቶችንና ደናግልን፥ ከጐልማሳዎችም መልካማዎችን አዳነ፤ ስለዚህ እግዚአብሔር ነቢዩ ሳሙኤልን እንዲህ አለው፦ ቃሌን አቃሎአልና፥ ትእዛዜንም አልሰማምና ሔደህ መንግሥቱን ክፈላት።"
                        },
                        {
                            "verse": 24,
                            "text": "በእርሱ ፋንታ በእስራኤል ላይ ይነግሥ ዘንድ የዕሤይን ልጅ ዳዊትን ቅባው።"
                        },
                        {
                            "verse": 25,
                            "text": "በእርሱ ግን አንቆ የሚጥለው ጋኔንን አሠልጥንበት።"
                        },
                        {
                            "verse": 26,
                            "text": "ፈቃዴን ያደርግ ዘንድ መንግሥትን ብሰጠው እንቢ ብሏልና ፈቃዴን ማድረግ እንቢ ባለም ጊዜ ከክብሩ ሻርሁት፤ አንተ ግን ሄደህ ንገረው፤ እንዲህም በለው፦ በወገኖቹ በእስራኤል ላይ ያነገሠህን፥ በመንግሥት ዙፋን ላይም ያስቀመጠህን እግዚአብሔርን እንዲህ ቸል ትለዋለህን?"
                        },
                        {
                            "verse": 27,
                            "text": "አንተ ግን ይህን ያህል ታላቅ ክብርንና ገናንነትን የሰጠህን እግዚአብሔርን አላወቅህም።"
                        },
                        {
                            "verse": 28,
                            "text": "“ነቢዩ ሳሙኤልም ወደ ንጉሡ ወደ ሳኦል ሄደ። በማዕድ ተቀምጦ፥ የአማሌቅ ንጉሥ አጋግም በግራው ተቀምጦ ሳለ ወደ እርሱ ገባ።"
                        },
                        {
                            "verse": 29,
                            "text": "ሰውንና እንስሳን ታጠፋ ዘንድ ያዘዘህን እግዚአብሔርን ፈጽመህ ለምን ቸል አልኸው? አለው።"
                        },
                        {
                            "verse": 30,
                            "text": "የዚያን ጊዜም ንጉሡ ፈርቶ ከዙፋኑ ተነሣ፤ የሳሙኤልንም ልብስ ያዘው፤ ሳሙኤልም መመለስን እንቢ አለ፤ የሳሙኤልም ልብስ ተቀደደ።"
                        },
                        {
                            "verse": 31,
                            "text": "ሳሙኤልም ሳኦልን፦ እግዚአብሔር መንግሥትህን ከፈላት አለው።"
                        },
                        {
                            "verse": 32,
                            "text": "ዳግመኛም ሳኦል ሳሙኤልን፦ በሕዝቡ ፊት አክብረኝ፤ ይቅር ይለኝም ዘንድ በእግዚአብሔር ፊት ኀጢአቴን አስተስርይልኝ አለው፤ ሳሙኤልም ቃሉን ለመለወጥ እንቢ አለ። የፈጣሪውን እግዚአብሔርን ቃል ፈርትዋልና፥ የሚሞት ንጉሥን ግን አልፈራውምና።"
                        },
                        {
                            "verse": 33,
                            "text": "ስለዚህም ነገር ያላመጠውን ሳይውጠው የአማሌቅ ንጉሥ አጋግን ወጋው።"
                        },
                        {
                            "verse": 34,
                            "text": "የእግዚአብሔርን ቃል ያፈረሰ ያንም ዝንጉ ርኩስ መንፈስ ያዘው፤ ራሱንም መታው፤ እርሱ ሁሉን የሚያዝዝ ንጉሠ ነገሥት ስለሆነ እግዚአብሔር ዐመፅን ያደረገ ንጉሥን አያፍረውምና።"
                        },
                        {
                            "verse": 35,
                            "text": "የማይፈሩት የነገሥታቱንና የመኳንንቱን ሥልጣን ሁሉ የሚሽር እርሱ የፍጥረቱ ሁሉ ጌታ ነውና እርሱን የሚያዝዘው የለም።"
                        },
                        {
                            "verse": 36,
                            "text": "የዳዊት ወገን እየገነነ ይሄዳል፤ የሳኦል ወገን ግን እየተዋረደ ይሄዳል ብሎ እንደ ተናገረ ከሳኦልና ከልጁ መንግሥትን አጠፋ።"
                        },
                        {
                            "verse": 37,
                            "text": "ስላሳዘነውና በክፉ ሥራቸው ያሳዘኑትን ወንጀለኞችን ስለ አላጠፋ እግዚአብሔር ተበቅሎ የሳኦልን ወገን አጠፋ። የእግዚአብሔርን ጠላት የማይበቀል ሰው እርሱ የእግዚአብሔር ጠላት ነውና።"
                        },
                        {
                            "verse": 38,
                            "text": "መበቀል ሲቻለው፥ ሥልጣንም ሳለው ኀጢአተኛውን የማይበቀል፥ የእግዚአብሔር ሕግ የሌለውንም የማይበቀል ሰው እርሱ በእውነት የእግዚአብሔር ጠላት ነው።"
                        }
                    ]
                }
            ]
        },
        {
            "chapter": 7,
            "sections": [
                {
                    "title": null,
                    "verses": [
                        {
                            "verse": 1,
                            "text": "“አንተ ንጉሥም ብትሆን፥ ገዥም ብትሆን አንተ ምንድን ነህ? የፈጠረህ እግዚአብሔር አይደለምን"
                        },
                        {
                            "verse": 2,
                            "text": "ፈቃዱን ታደርግ ዘንድ፥ በትእዛዙም ትሔድ ዘንድ፥ ፍርዱንም ትፈራ ዘንድ ካለመኖር ወደ መኖር አመጣህ፤ አንተ ባሮችህን እንደምትቈጣቸው፥ በላያቸውም እንደ ሠለጠንህ እንደዚሁም ሁሉ አንተንም የሚቈጣህ፥ በላይህም የሠለጠነ አለ።"
                        },
                        {
                            "verse": 3,
                            "text": "አንተ ኀጢአት የሠሩ ሰዎችን ያለ ርኅራኄ እንደምትመታ እንደዚሁም ሁሉ አንተንም የሚመታህ፥ እስከ ዘለዓለም ድረስ መውጫ ወደሌለበት ፍርድም የሚጨምርህ እግዚአብሔር አለ።"
                        },
                        {
                            "verse": 4,
                            "text": "ያልተገዛልህን፥ እጅ መንሻም ያላመጣልህን አንተ እንደምትገርፈው አንተ ለእግዚአብሔር ለምን እጅ መንሻ አታገባም?"
                        },
                        {
                            "verse": 5,
                            "text": "አንተን ይፈሩህ ዘንድ እንደምትወድ አምላክህን እግዚአብሔርን ለምን አትፈራውም? ሕዝቡንና መንጋውን በእውነት ትጠብቅ ዘንድ የፈጠረህና በፍጥረቱ ሁሉ ላይ ያነገሠህ እርሱ ነውና።"
                        },
                        {
                            "verse": 6,
                            "text": "“እግዚአብሔር እንደ ሾመህ በሚገባና በእውነት ፍረድ እንጂ ለታላቅና ለታናሽ ፊት አታድላ፤ ያለ እርሱ ማንን ትፈራለህ? መንገዱንና ትእዛዙን ጠብቅ።"
                        },
                        {
                            "verse": 7,
                            "text": "እሳትንና ውኃን አቀረብኩልህ፤ እጅህን ወደ ወደድኸው ጨምር ብሎ ሙሴ የእስራኤልን ልጆች እንዳዘዛቸው ወደ ቀኝም ወደ ግራም ፈቀቅ አትበል።"
                        },
                        {
                            "verse": 8,
                            "text": "ቃሉን ትሰማ ዘንድ፥ ትእዛዙንም ታደርግ ዘንድ የምነግርህን ቃሉን ስማ፤ በባሕር ማዶ፥ ወይም በጥልቁ ማዶ፥ ወይም በወንዙ ማዶ ቃሉ አለች፤ አያት ዘንድ፥ ቃሉንም እሰማ ዘንድ፥ የእግዚአብሔርንም ትእዛዙን አደርግ ዘንድ ማን ያመጣልኛል? እንዳትል፥"
                        },
                        {
                            "verse": 9,
                            "text": "ዳግመኛም ሰምቼ አደርጋት ዘንድ ወደ ሰማይ ወጥቶ ያቺን የእግዚአብሔርን ቃል ማን ያወርድልኛል? እንዳትል እነሆ ቃሉ በአፍህ ቅርብ ነው። በእጅህም ውስጥ ነው።"
                        },
                        {
                            "verse": 10,
                            "text": "መጽሐፉንም ካልሰማኸው አምላክህ እግዚአብሔርን አልሰማኸውም፤ ቃሉንም ካልጠበቅህ እርሱን አልወደድኸውም፤ ትእዛዙንም አላደረግህም።"
                        },
                        {
                            "verse": 11,
                            "text": "አንተም ትእዛዙን ካልወደድህ በእውነትም ትጠብቃቸው ዘንድ ከወገኖችህ ሁሉ ለይቶ ያከበረህንና ያገነነህን ፈቃድ ካላደረግህ ለዘለዓለም ወደ ፍርድ ትገባለህ።"
                        },
                        {
                            "verse": 12,
                            "text": "የፈጠረህን የአምላክህን ስም እንድታስብ በሕዝቡ ሁሉ ላይ የበላይና አለቃ አደረገህ። በእውነትና በሚገባም ወገኖቹን ትገዛ ዘንድ ሰጠህ"
                        },
                        {
                            "verse": 13,
                            "text": "አንተን ከበደሉህ ሰዎችም የምትቀጣቸው አሉ፤ የእግዚአብሔርን መንገድ እያሰብህ፥ ልቡናህንም እያቀናህና በሚገባ እየፈረድህ የምትምረውም አለ።"
                        },
                        {
                            "verse": 14,
                            "text": "በፊትህም በተከራከሩ ጊዜ ፊት አይተህ አታድላ፤ ምድር ሁለንተናዋ ያንተ ገንዘብ ናትና ኀጢአተኛውን ሰው ትምረው፥ ንጹሑንም ሰው ትበድለው ዘንድ መማለጃ አትቀበል።"
                        },
                        {
                            "verse": 15,
                            "text": "“ፈቃዱንም ካደረግህ በምድር ላይ ዕድሜህን ያበዛልሃል፤ ብታሳዝነው ግን ዕድሜህን ያሳንሰዋል።"
                        },
                        {
                            "verse": 16,
                            "text": "ከሞት እንደምትነሣ፥ በጎም ቢሆን፥ ክፉም ቢሆን በሠራኸው ሥራ ሁሉ በፊቱ ቁመህ እንደምትመረመር አስብ።"
                        },
                        {
                            "verse": 17,
                            "text": "በጎ ሥራ ብትሠራ በደጋግ ነገሥታት ማደሪያ በብርሃን ቤቶች ትኖራለህ። ክፉ ሥራ ብትሠራ ግን በክፉዎች ነገሥታት ማደሪያ ትኖራለህ።"
                        },
                        {
                            "verse": 18,
                            "text": "እግዚአብሔር የጌትነትህን ሥልጣን አያፍርም፤ አንተ ግን የመፈራትህን ገናንነት፥ የአርበኞችህንም ሽልማት፥ የተሰቀለ የጦር መሣሪያህንም ባየህ ጊዜ፥ ፈረሶችህንም፥ ከሥልጣንህ በታች ያሉ ጭፍሮችህንም፥ መለከት የሚነፉትንና በፊትህም በበገና የሚጫወቱትን ሰዎች በአየህ ጊዜ፥"
                        },
                        {
                            "verse": 19,
                            "text": "አንተ ይኽንን ሁሉ በአየህ ጊዜ ሕሊናህን ከፍ ከፍ ታደርጋለህ፤ አንገትህንም ታደነድናለህ፤ ይኽን ሁሉ ክብር የሰጠህንም አታስበውም፤ ተው ባለህ ጊዜ አንተ የምትተወው አይደለህምን?"
                        },
                        {
                            "verse": 20,
                            "text": "የሾመህን ሹመትም ፈጽመህ ቸል ብለሃልና ክብርህን ለሌላ ይሰጠዋል።"
                        },
                        {
                            "verse": 21,
                            "text": "ድንገት ሞት ይመጣብሃልና፥ በትንሣኤም ጊዜ ፍርድ ይደረጋልና፥ የሰውም ሥራ ሁሉ ይመረመራልና በዚያ ይመራመርሃል፤ ይቈጣጠርሃልም፤ ይፈርድብሃልም።"
                        },
                        {
                            "verse": 22,
                            "text": "የምድርን ነገሥታትም የሚያከብራቸው የለም፤ እርሱ የእውነት ዳኛ ስለሆነ በፍርድ ጊዜ ድሃና ባለጸጋ በአንድነት ይቆማሉና። የምድር መኳንንት የሚመኩበት ዘውዳቸው ይወድቃል።"
                        },
                        {
                            "verse": 23,
                            "text": "“ፍርድ የተዘጋጀ ነው፤ ነፍስም ትንቀጠቀጣለች፤ መጻሕፍትም ይገለጣሉ፤ የሰዎችም ሥራ ይገለጣል፤ የሚሰወርም የለም።"
                        },
                        {
                            "verse": 24,
                            "text": "ሴት ለመውለድ በደረሰች ጊዜ፥ በሆዷም ያለ ፅንስ ለመወለድ በደረሰ ጊዜ ማኅፀኗን ለመከልከል እንደማትችል ምድር በሙታን ትንሣኤ ጊዜ በርሷ ላይ ያለ አደራዋን ትመልሳለች።"
                        },
                        {
                            "verse": 25,
                            "text": "ወይስ ደመናዎች እግዚአብሔር ወዳዘዛቸው ቦታ ወስደው እንዳያዘንሙ ዝናምን መቋጠር ይችላሉን? እንደዚሁም የእግዚአብሔር ቃል ሁሉን ካለመኖር ወደ መኖር አምጥቶ ፈጥሮታልና፥ ዳግመኛም የእግዚአብሔር ቃል ሁሉን ወደ መቃብር አግብቶታልና የትንሣኤ ጊዜ ከደረሰ በኋላ የሞቱ ሰዎች እንዳይነሡ ማድረግ አይቻልም።"
                        },
                        {
                            "verse": 26,
                            "text": "ዳግመኛም ከእግዚአብሔር አፍ በሚወጣ ቃል ነው እንጂ ሰው የሚድን በእህል ብቻ አይደለም ብሎ ሙሴን እንደ ተናገረ የእግዚአብሔር ቃል ሰውን ሁሉ ከመቃብር ያስነሣዋል።"
                        },
                        {
                            "verse": 27,
                            "text": "እነሆ የሞቱ ሰዎች በእግዚአብሔር ቃል ሕያዋን እንደሚሆኑ ታወቀ።"
                        },
                        {
                            "verse": 28,
                            "text": "ዳግመኛም ስለ ነገሥታትና መኳንንት፥ ፈቃዱንም ስለሚያደርጉ ሰዎች እግዚአብሔር በዳግም ሕግ እንዲህ አለ፦ የሚቈጠሩበት ቀን ደርሷልና በፍርድ ቀን እግራቸው በሚሰናከልበት ጊዜ እበቀላቸዋለሁ።"
                        },
                        {
                            "verse": 29,
                            "text": "“ዳግመኛም የእግዚአብሔርን ፍርድ የማያውቁ ሰዎችን እግዚአብሔር እንዲህ አላቸው፦ እኔ እግዚአብሔር እንደ ሆንሁ ዕወቁ፤ እኔ እገድላለሁ፥ አድናለሁም።"
                        },
                        {
                            "verse": 30,
                            "text": "እቀሥፋለሁ፤ ይቅርም እላለሁ፤ ወደ ሲኦል አወርዳለሁ፤ ዳግመኛም ወደ ሰማይ አወጣለሁ፤ ከእጄም የሚያመልጥ የለም።"
                        },
                        {
                            "verse": 31,
                            "text": "ሕጉን ስላልጠበቁ ነገሥታትና መኳንንት እግዚአብሔር እንዲህ አለ፦ ምድራዊ መንግሥት ኀላፊ ነውና፥ ከጧት እስከ ማታም ድረስ ያልፋልና ወደ ዘለዓለማዊው መንግሥቴ ትገቡ ዘንድ ሕጌንና ሥርዐቴን ጠብቁ።"
                        },
                        {
                            "verse": 32,
                            "text": "የእግዚአብሔር ጥሪው ለክብርም፥ ለአሣርም ነውና ይህን ያዋርዳል፤ ያንም ያከብራል።"
                        },
                        {
                            "verse": 33,
                            "text": "ፈቃዱን ያላደረገውን ይሽረዋል፤ ፈቃዱን ያደረገውንም ይሾመዋል።"
                        }
                    ]
                }
            ]
        },
        {
            "chapter": 8,
            "sections": [
                {
                    "title": null,
                    "verses": [
                        {
                            "verse": 1,
                            "text": "“ስለ ሙታን ትንሣኤም ስማኝ ልንገርህ፤ ዛፎች ይተከላሉ፤ ቅርንጫፎችንም ያወጣሉ፤ ወይንም ሐረግ ያወጣል፤ እግዚአብሔር ፍሬውን ካለመኖር ያመጣዋልና ከእርሱ የወይን ጠጅ ይጥላሉ።"
                        },
                        {
                            "verse": 2,
                            "text": "እስኪ ተመልከት፤ ያች የተከልሃት ዛፍ ታናሽ ነበረች። ዛሬ ግን ጫፎችን፥ ቅጠልንና ፍሬን አውጥታለች።"
                        },
                        {
                            "verse": 3,
                            "text": "እግዚአብሔርም ከሁለት ጡቶች ከውኃና ከመሬት ሥርዋን ያጠጣል።"
                        },
                        {
                            "verse": 4,
                            "text": "እንጨቶችዋን ግን ከነፋስና ከፀሐይ ይመግባቸዋል፤ ሥር ለቅጠል ውኃ ታጠጣለች፤ መሬትም ለእንጨቶች ጽናትን ትሰጣለች።"
                        },
                        {
                            "verse": 5,
                            "text": "እግዚአብሔር የፈጠረው ነፋስም በመካከላቸው ፍሬን ይሰጣል። የሞቱ ሰዎችም ትንሣኤ እንደዚሁ ነው።"
                        },
                        {
                            "verse": 6,
                            "text": "“ነፍስ ከሥጋ በተለየች ጊዜ እየራሱ ሂዷልና ከውኃና ከመሬት፥ ከእሳትና ከነፋስ፥ ከአራቱ ማዕዘናት ነፍሳትን ሰብስብ አለ።"
                        },
                        {
                            "verse": 7,
                            "text": "የመሬት ባሕርይ ግን በራስዋ ጸናች፤ ዐመድም ሆነች፤ የውኃ ባሕርይም በራሷ ጸናች፤ ጠልም ሆነች።"
                        },
                        {
                            "verse": 8,
                            "text": "የነፋስ ባሕርይም በራስዋ ጸናች፤ ነፋስም ሆነች፤ የእሳት ባሕርይም በራስዋ ጸናች፤ የሚሞቅ እሳትም ሆነች።"
                        },
                        {
                            "verse": 9,
                            "text": "እግዚአብሔር የፈጠራት ነፍስ ግን ወደ ፈጣሪዋ እጅ ተመለሰች፤ በወደደም ጊዜ ይመልሳታልና በወደደው ቦታ ያኖራታል።"
                        },
                        {
                            "verse": 10,
                            "text": "የጻድቃንን ነፍሳት በብርሃን ቤት ያኖራቸዋል፤ የኃጥኣንን ነፍሳት ግን ያወጣቸው ዘንድ እስከ ወደደበት ጊዜ ድረስ በጨለማ ቤት ያኖራቸዋል።"
                        },
                        {
                            "verse": 11,
                            "text": "“ነቢዩ ሕዝቅኤልንም እንዲህ አለው፦ ይሰበሰቡና አንድ አካል ይሆኑ ዘንድ ከአራቱ ማዕዘን ጥራ።"
                        },
                        {
                            "verse": 12,
                            "text": "እንዲህም ብሎ ባንድ ቃል በተናገረ ጊዜ ከአራቱ ማዕዘን ተሰበሰቡ።"
                        },
                        {
                            "verse": 13,
                            "text": "የውኃ ባሕርይም ጠልን አመጣ፤ ዳግመኛም የእሳት ባሕርይ ሙቀትን አመጣ።"
                        },
                        {
                            "verse": 14,
                            "text": "የመሬት ባሕርይም ዳግመኛ መሬትን አመጣ፤ የነፋስ ባሕርይም እስትንፋስን አመጣ።"
                        },
                        {
                            "verse": 15,
                            "text": "እግዚአብሔርም ነፍስን ካኖረበት ከማደሪያዋ አመጣ፤ በአንድ ቃል ተሰበሰቡ፤ ትንሣኤም ሆነ።"
                        },
                        {
                            "verse": 16,
                            "text": "“ዳግመኛም በአንተ ዘንድ ያለ ምሳሌን አሳይሃለሁ፤ ቀኑ ይመሻል፤ ትተኛለህም፤ ሌሊቱ ይነጋል፤ ከመኝታህም ትነሣለህ፤ አንተ ግን በተኛህ ጊዜ የሞትህ ነህ።"
                        },
                        {
                            "verse": 17,
                            "text": "በነቃህም ጊዜ የትንሣኤ ምሳሌ ነው፤ ሌሊቱ ግን ሁለንተናው ጨለማ የሆነ የዚህ ዓለም ምሳሌ ነው። ዓለም ሁሉ ይተኛበታል፤ የሌሊት ጨለማ ሸፍኖአቸዋልና።"
                        },
                        {
                            "verse": 18,
                            "text": "ጨለማ የሚወገድበት፥ በዓለሙም ሁሉ ብርሃን የሚሆንበት፥ ሰውም ተነሥቶ ወደ ሥራው የሚሠማራበት የጧት ብርሃን ግን የሙታን ትንሣኤ ምሳሌ ነው።"
                        },
                        {
                            "verse": 19,
                            "text": "ይቺ የዓለም መታደስና የሙታን ትንሣኤ እንደዚህ ናት፤ ይህ ዓለም በዚህ ሌሊት አምሳል ኀላፊ ነውና።"
                        },
                        {
                            "verse": 20,
                            "text": "“ዳዊትም ምሳሌውን በፀሐይ አኖረ ብሎ እንደ ተናገረ ፀሐይ በወጣና በአበራ ጊዜ የዚህ ዓለም ምሳሌው ነው።"
                        },
                        {
                            "verse": 21,
                            "text": "ዛሬ በዚህ ዓለም እንደሚያበራው ፀሐይ እርሱ እግዚአብሔር በሚመጣ ጊዜ ለሐዲሲቱ ዓለም ያበራላታል፤ እንደ ፀሐይ ያበራል፤ የማይጠልቅ ፀሐይ፥ የማይጠፋም ፋና እኔ ነኝ ብሏልና እርሱ እግዚአብሔር ብርሃንዋ ነው።"
                        },
                        {
                            "verse": 22,
                            "text": "ዳግመኛም የሞቱትን ሰዎች እንደ ዐይን ጥቅሻ ያስነሣቸዋል፤ ዳግመኛም ከምትዘራው፥ አንተም በሕይወት ከምትኖርበት ከምግብህ አንዲት ምሳሌ አመጣልሃለሁ፤ የስንዴም ቅንጣት ቢሆን፥ የገብስም ቅንጣት ቢሆን፥ የምስርም ቅንጣት ቢሆን በምድር የሚዘራ የሰው ተግባር ሁሉ ካልፈረሰ የሚበቅል የለም።"
                        },
                        {
                            "verse": 23,
                            "text": "እንደምታየው እንደ ሰው ሥጋ ሁሉ በሚፈርስበት ጊዜ ፍሬው ከገለባው ጋር በመሬት ይበላል።"
                        },
                        {
                            "verse": 24,
                            "text": "ፍሬውም በተበላ ጊዜ የቅንጣት ሰባተኛ እጅ ያህል ሆኖ ይበቅላል፤ እግዚአብሔርም እንደ ወደደ የሕይወት ነፋስን ይሰጣል፤ ሥርም በምድር ውስጥ ትበቅላለች፤ ቅጠልንም በምድር ላይ ታወጣለች።"
                        },
                        {
                            "verse": 25,
                            "text": "እስቲ ተመልከት፤ እርሷ ካልፈረሰች መብቀል አትችልም፤ ከበቀለች በኋላ ግን ብዙ ዝርዝር ታወጣለች።"
                        },
                        {
                            "verse": 26,
                            "text": "ላደገው ለዚያ ለዝርዝሩም ከእግዚአብሔር ፍሬ ይሰጠዋል፤ ፍሬውንም ገለባ ያለብሰዋል።"
                        },
                        {
                            "verse": 27,
                            "text": "የዘራኸው ዘር ቅንጣቱ እንደበዛ መጠን እይ እንጂ ቅጠሉ፥ ብርዑ፥ ገለባውና ምርቁ ግን አይቈጠርልህም።"
                        },
                        {
                            "verse": 28,
                            "text": "“ሰነፍ አትሁን፤ ዘርህንም እንደ በዛ እይ፤ እንደዚሁም ሁሉ የሙታንን ትንሣኤ፥ እንደ ሥራቸውም እንደሚከፈላቸው አስብ።"
                        },
                        {
                            "verse": 29,
                            "text": "ዳግመኛም ዘር ወደ ሌላ ዘር እንደማይለወጥ ስማኝ፤ ልንገርህ፤ ስንዴ ብትዘራ ገብስ ትሰበስባለህን? ከሙን ብትዘራ ተልባ ትሰበስባለህን?"
                        },
                        {
                            "verse": 30,
                            "text": "ከተክልስ ወገን በለስ ብትተክል በውኑ ለውዝ ሆኖ ይበቅልልሃልን? ገውዝስ ብትተክል ወይን ሆኖ ይበቅልልሃልን።"
                        },
                        {
                            "verse": 31,
                            "text": "ጣፋጭ ፍሬ ብትተክል የመረረ ሆኖ ይበቅልልሃልን? የመረረውንስ ፍሬ ብትተክል የጣፈጠ ሆኖ ይበቅልልሃልን።"
                        },
                        {
                            "verse": 32,
                            "text": "እንደዚሁስ ሁሉ ኀጢአተኛ ቢሞት በትንሣኤ ጊዜ ጻድቅ መሆን ይችላልን? ጻድቅስ ቢሞት በትንሣኤ ጊዜ ኃጥእ መሆን ይችላልን? ሁሉም እንደ ሥራው ይከፈለዋል፤ እንደ ሥራው ፍሬ፥ እንደ እጁም ሥራ ይከፈለዋል እንጂ፥ በሌላ ኀጢአት የሚፈረድበት የለም።"
                        },
                        {
                            "verse": 33,
                            "text": "የሊባኖስ ዛፍ ይተከላል፤ ረጃጅምና ታላላቅ ቅርንጫፎችንም ያወጣል፤ ይደርቅና ይረግፋል እንጂ፥ የአርሞንኤም ጠል ካልዘነመበት ቅጠሉ አይለመልምም።"
                        },
                        {
                            "verse": 34,
                            "text": "ዝግባውም የክረምት ዝናም በእርሱ ካልወረደ ከሥሩ ይነቀላል።"
                        },
                        {
                            "verse": 35,
                            "text": "እንደዚሁም ሁሉ ከእግዚአብሔር የሕይወት ጠል ካልወረደላቸው ሙታን አይነሡም።"
                        }
                    ]
                }
            ]
        },
        {
            "chapter": 9,
            "sections": [
                {
                    "title": null,
                    "verses": [
                        {
                            "verse": 1,
                            "text": "“የጌላቡሄ ሸለቆዎችና የሊባኖስ ተራሮች ከእግዚአብሔር ዘንድ የምሕረት ዝናም ካልዘነመላቸው ለእንስሳዎችና ለአውሬዎች ሣርን አያበቅሉም።"
                        },
                        {
                            "verse": 2,
                            "text": "የገለዓድ ተራራዎችና የኤላም ሸለቆዎች ለሚሠማሩ ለፍየሎችና ለበጎች፥ ለዱር እንስሳት ለፌቆና ለቶራትም፥ ለዋሊያዎችም ልምላሜን አይሰጡም።"
                        },
                        {
                            "verse": 3,
                            "text": "እንደዚሁም ክሕደትንና ስሕተትን አስቀድሞ ገንዘብ ያደረጓት ከሓዲዎችና መናፍቃን ከእግዚአብሔር የምሕረት ጠል ካልወረደላቸው ሙታን አይነሡም፤ ጣዖት የሚያመልኩና ሥር የሚምሱ፥ ነገር ሠርተው የሚያጣሉ፥ ቆጵሮስና ዲማሶ፥"
                        },
                        {
                            "verse": 4,
                            "text": "ሥር የሚምሱ፥ ጥንቆላንና ሥራይን የሚያደርጉ፥ ሰውንም የሚያጋድሉ፥"
                        },
                        {
                            "verse": 5,
                            "text": "ከሕግም ወጥተው የሚሰስኑ፥ በጣዖታቸውም የሚታመኑ የአቴናና የሜዶን ሰዎች፥ በመሰንቆና በከበሮ፥ በበገናም የሚጫወቱላቸውና የሚዘፍኑላቸውም፥"
                        },
                        {
                            "verse": 6,
                            "text": "በጣዖታቸው የሚስቱ፥ በእጃቸውም ሥራ የሚሰስኑ፥ በትንሣኤ ጊዜ በፍርድ ቀን ራሳቸውን የማያድኑና የሚፈረድባቸው እነዚህ ናቸው።"
                        },
                        {
                            "verse": 7,
                            "text": "“አንተ ሰነፍና ልበ ባካና ሙታን የማይነሡ ይመስልሃልን?"
                        },
                        {
                            "verse": 8,
                            "text": "በሙታን ትንሣኤ በመላእክት አለቃ በቅዱስ ሚካኤል አፍ መለከት በሚነፋ ጊዜ በዚያ እንደ አንቀላፋህ አትቀርምና እንዲህ አታስብ።"
                        },
                        {
                            "verse": 9,
                            "text": "ተራሮችና ኮረብቶች ዝቅ ይላሉ፤ ወንዞችና ጥልቆች ይስተካከላሉ፤ ጥርጊያ ጎዳናም ይሆናሉ።"
                        },
                        {
                            "verse": 10,
                            "text": "ለሥጋ ለባሽም ሁሉ ትንሣኤ ይሆናል።"
                        }
                    ]
                }
            ]
        },
        {
            "chapter": 10,
            "sections": [
                {
                    "title": null,
                    "verses": [
                        {
                            "verse": 1,
                            "text": "“እንዲህ ካልሆነ ግን የቀደሙ አባቶች ከአዳም ጀምሮ ከአቤልና ከሴት፥ ከኖኅና ከሴም፥ ከአብርሃምና ከይስሐቅ፥ ከያዕቆብና ከዮሴፍ፥ ከሙሴና ከአሮን ጀምሮ ከአባቶቻቸው መቃብር ውጭ ይቀበሩ ዘንድ ያልወደዱ ለምንድን ነው?"
                        },
                        {
                            "verse": 2,
                            "text": "በትንሣኤ ጊዜ ከዘመዶቻቸው ጋር በአንድነት እንዲነሡ አይደለምን? አጥንታቸውስ ጣዖት ከሚያመልኩ ከክፉዎች፥ ከጣዖት አምላኪዎችና ከአረማውያንም አጥንቶች ጋራ እንዳይቈጠሩ አይደለምን?"
                        },
                        {
                            "verse": 3,
                            "text": "አንተ ግን እልፍ እልፍ ሆነው በአንድ መቃብር የሚቀበሩ፥ አጥንታቸው የሚበሰብስ ሙታን ከሞቱ በኋላ እንዴት ይነሣሉ? እያልህ ልቡናህን አታስት።"
                        },
                        {
                            "verse": 4,
                            "text": "“ወደ መቃብርም በምታይ ጊዜ እፍኝ ሙሉ መሬት አይገኝም፤ የሞቱ ሰዎች እንዴት ይነሣሉ? እያልህ በልቡናህ ስንፍና ይህን ትናገራለህ።"
                        },
                        {
                            "verse": 5,
                            "text": "አንተ የዘራኸው ዘር አይበቅልም ትላለህን? አንተ የዘራኸው ዘር ስንኳ ይበቅላል።"
                        },
                        {
                            "verse": 6,
                            "text": "እንደዚሁም ሁሉ እግዚአብሔር የዘራቸው ነፍሳት ፈጥነው ይነሣሉ፤ እርሱ ሰውን በእውነቱ ካለመኖር ወደ መኖር አምጥቶታልና በሕይወት ሰጪ ቃሉ እነርሱን ማስነሣቱን አያዘገይም።"
                        },
                        {
                            "verse": 7,
                            "text": "ዳግመኛም ከመኖር ወደ ሞት ይመልሰዋል፤ ዳግመኛም ከሞት ወደ መኖር ይመልሰዋል።"
                        },
                        {
                            "verse": 8,
                            "text": "እግዚአብሔር ሕይወት መስጠትና ማስነሣት ይችላል።”"
                        }
                    ]
                }
            ]
        },
        {
            "chapter": 11,
            "sections": [
                {
                    "title": null,
                    "verses": [
                        {
                            "verse": 1,
                            "text": "አርሞንና ቅጥሮችዋ ወደቁ፤ እግዚአብሔርም እንደ ክፋታቸውና በእጃቸው እንደ ሠሩት ሥራ ከፍሎአቸዋልና በዛብሎንና በኤዶምያስ ጣዖቶችን የሚያመልኩ ያንጊዜ ይዋረዳሉ፤ በሕፃንነታቸው በሠሩት እስከ እርጅናም ድረስ ባልተዉት ስለ ጣዖታቸውና ስለ ክፋታቸው የሚፈርድባቸው ቀርቧልና ጢሮስና ሲዶና ያለቅሳሉ።"
                        },
                        {
                            "verse": 2,
                            "text": "ስለዚህም መዳራትንና ርኩሰትን፥ ዝሙትንም ስለ ሠሩ፥ ጣዖትንም ስለ አመለኩ እግዚአብሔር ይበቀላቸዋል። የይሁዳም ሴቶች ልጆች በፈጣሪያቸው በእግዚአብሔር ትእዛዝ አልጸኑምና ይዋረዳሉ።"
                        },
                        {
                            "verse": 3,
                            "text": "እንደ እርሷም በትንሣኤ ጊዜ የኢየሩሳሌም ውርደቷ ይገለጣል፤ በእግዚአብሔር ሕግና ፍርድ አልሔደችምና፤ ነገር ግን በደስታና ጻድቃንን በመግደል ኖረች።"
                        },
                        {
                            "verse": 4,
                            "text": "ያንጊዜ እግዚአብሔር በጥበቡ ብርሃን ይመራመራታል፥ በሕፃንነትዋ ወራት በሠራችው ሁሉ፥ በወጣትነቷም ወራት እስከ እርጅናዋ በአልተወችው ክፋቷ ሁሉ ይበቀላታል።"
                        },
                        {
                            "verse": 5,
                            "text": "በልማዳቸው እንደ ኖሩና የእግዚአብሔርን ትእዛዝ እንቢ እንደ አሉ፥ በትንሣኤም ጊዜ እንደሚበቀላቸው፥ እንደ ቀደሙት አባቶችዋ ወደ መቃብር ትገባለች፤ ዐመድም ትሆናለች።"
                        },
                        {
                            "verse": 6,
                            "text": "ሙሴ ስለ እነርሱ እንዲህ ብሎአልና፥ “የወይናቸው ቦታ እንደ ሰዶም የወይን ቦታ ሆነ።"
                        },
                        {
                            "verse": 7,
                            "text": "ሐረጋቸውም ከገሞራ ነው፤ ዘለላቸውም የሐሞት ዘለላ ነው፤ ፍሬያቸውም መራራ ነው።"
                        },
                        {
                            "verse": 8,
                            "text": "ወይናቸውም የዕባብ መርዝ ነው፥ ያውም የሚገድል የእፉኝት መርዝ ነው።”"
                        }
                    ]
                }
            ]
        },
        {
            "chapter": 12,
            "sections": [
                {
                    "title": null,
                    "verses": [
                        {
                            "verse": 1,
                            "text": "የኢየሩሳሌም ልጅ! በነቢዩ የተጻፈው ውርደትሽ ይህ ነው፤ የኢየሩሳሌም ልጅ! ሥራሽና በደልሽ እንደ ሰዶምና ገሞራ ሰዎች ሥራና በደል ነውና።"
                        },
                        {
                            "verse": 2,
                            "text": "ውርደትሽም እንደ ገሞራና እንደ ሰዶም ነው፤ የወይናቸው ቦታ በዝሙትና በትዕቢት ተተከለ።"
                        },
                        {
                            "verse": 3,
                            "text": "ከዝሙትና ትዕቢት፥ ከዐመፅና በደል፥ ከቅሚያና ደም ከማፍሰስ፥ የፈጣሪያቸው የእግዚአብሔርንም ስም ከመርሳት በቀር የትሕትናና የምሕረት ዝናም አልዘነመላቸውም።"
                        },
                        {
                            "verse": 4,
                            "text": "ከክፉ ሥራቸውና ከጣዖታቸው በቀር ፈጣሪያቸውን እግዚአብሔርንም አላወቁትም፤ በእጃቸውም ሥራ ደስ ይላቸዋል፤ ከከብትና ከወንድ ጋር ይሰስናሉ።"
                        },
                        {
                            "verse": 5,
                            "text": "እንዳያዩ ዐይኖቻቸው ታውረዋልና፥ እንዳይሰሙም የእግዚአብሔርን ፈቃዱንና የሚወደውን እንዳያደርጉ ጆሯቸው ደንቁሯልና፥ በሥራቸው እግዚአብሔርን አያውቁትም፤ እነርሱ የሰዶም የወይን ቦታ ናቸው። ወገናቸው የጣፈጠ ፍሬን የማያፈሩ የገሞራ ወይን ሐረግም ናቸው።"
                        },
                        {
                            "verse": 6,
                            "text": "ከተተከለበት ቀን ጀምሮ በርግማን ተተክሎአልና፥ አበቃቀሉም በጥፋት ዘመን ሆኗልና ወይናቸውን በጨመቁት ጊዜ የሚገድል መርዝ ይሆናል።"
                        },
                        {
                            "verse": 7,
                            "text": "የወይናቸው ተክል የሲዖልን ውኃ ጠጥቶአልና፥ ሐረጋቸውም በሐሩር ነፋስ ጸንቶአልና ሁልጊዜ ለወይናቸው ሐረግ መልካምነት የለውም።"
                        },
                        {
                            "verse": 8,
                            "text": "አፍርቶም በተጨመቀ ጊዜ ለመቅሠፍትና ለጥፋት ሆነ፥ የጠጡትንም ሰዎች ልቡናቸውን ያጸናዋል፤ የሚያጸይፉና ከእግዚአብሔር የሚርቁ ያደርጋቸዋል።"
                        },
                        {
                            "verse": 9,
                            "text": "በክፉ ሥራውም ይኖራሉና የዲያብሎስ ማደሪያ ያደርጋቸዋል፤ የሰዶም ሐረግም መብላት ትጀምራለች፤ ወደ ተራራዎቹም፥ ወደ ዛፎቹም ትወጣለች።"
                        },
                        {
                            "verse": 10,
                            "text": "በዙሪያዋ ያሉ የሚያመልኩትን ጣዖቱንም ትጋርደዋለች፤ ክፉና በጎን ለማያውቁ አጋንንትም ሴቶች ልጆችዋንና ወንዶች ልጆችዋን ትሠዋለች።"
                        },
                        {
                            "verse": 11,
                            "text": "ንጹሕ ደምንም ያፈስሳሉ፤ ከሰዶም ወይን ዘለዓለም ፍልቅ አድርገው ለጣዖቱ ያፈስሳሉ።"
                        },
                        {
                            "verse": 12,
                            "text": "ኢሎፍላውያን የሚያመልኩትን ዳጎንንም አክብራ ታመልካለች።"
                        },
                        {
                            "verse": 13,
                            "text": "ትሠዋላቸው ዘንድ፥ ፈቃዳቸውንም ታደርግ ዘንድ፥ ከሕፃንነቷ ጀምሮ እስከ ወጣትነቷ ድረስ፥ ዳግመኛም እስከ እርጅናዋ ወራትና እስከ ዕለተ ሞቷ ድረስ ሁልጊዜ የሚመግባትና የሚንከባከባት ፈጣሪዋ እግዚአብሔርንም እንዳታውቅ አጋንንት በአስተማሩአት መጠጣቸውና ስንፍናቸው ደስ ይላት ዘንድ ከመንጋዎችዋ የሰቡትን ትሠዋለታለች።"
                        },
                        {
                            "verse": 14,
                            "text": "ዳግመኛም በትንሣኤ ጊዜ እበቀላታለሁ፤ ወደ ሕጌ አልተመለሰችምና፥ በትእዛዜም ጸንታ አልኖረችምና ጊዜዋ እስከ ዘለዓለም ድረስ ይሆናል።"
                        },
                        {
                            "verse": 15,
                            "text": "አምላኮችዋ በእውነት ፈጣሪዎች ከሆኑ በቍጣዬ በተቈጣኋት ጊዜ፥ ከእርስዋም ጋር የሚሰስኑ ወዳጆችዋን በአራቅሁ ጊዜ ተነሥተው ወደ ገሃነም ሮጠው ያድኑአት።"
                        },
                        {
                            "verse": 16,
                            "text": "በቤቴና በንዋየ ቅድሳቴ ላይ ስድብንና ውርደትን እንደ አደረገች ሁሉ በሁሉ ዘንድ ጐስቋላ አደረግኋት።"
                        },
                        {
                            "verse": 17,
                            "text": "እነሆ ይህች የእግዚአብሔር ወገን ናት፤ የእስራኤል ፈጣሪ የእግዚአብሔር ቤት ናት፤ የልዑልም የስሙ ማደሪያ ናት፤ ከተለዩ የተለየች የገናናው ንጉሥም ከተማ ኢየሩሳሌም ሲሏት በእርሷ የተጠራ ስሜን አሳዘነች።"
                        },
                        {
                            "verse": 18,
                            "text": "እርሷ ባርያዬ እንደ ሆነች፥ እኔም ጌታዋ እንደ ሆንሁ በእኔ ትመካለች፤ እንደ ወንጀለኛ ትጠቃቀስብኛለች እንጂ ጌታዋ እንደ መሆኔ የምትፈራኝ፥ ፈቃዴንም የምታደርግ አይደለችም።"
                        },
                        {
                            "verse": 19,
                            "text": "ከእኔ ያርቋት ዘንድ ለማሳት መሰናክል ሆኑባት እንጂ ለማይመግቧትና ለማያሳድጓት፥ ለማያለብሷትም ለሌሎች አማልክት ትገዛለች።"
                        },
                        {
                            "verse": 20,
                            "text": "መሥዋዕት ትሠዋላቸዋለች፤ መሥዋዕታቸውንም ትበላለች፤ የመጠጡንም ቍርባን ታፈስላቸዋለች፤ የመጠጡንም ቍርባን ትጠጣለች፤ ዕጣን ታጥንላቸዋለች፤ የዕጣኑንም መዓዛ ታሸትላቸዋለች፤ ያዝዟታል፤ እርሷም ትታዘዝላቸዋለች።"
                        },
                        {
                            "verse": 21,
                            "text": "ዳግመኛም ወንዶች ልጆችዋንና ሴቶች ልጆችዋን ትሠዋላቸዋለች፤ ስለ ፍቅራቸውም ዕልል ትላለችና በእጅዋ ሥራና በከንፈርዋ ንግግር ደስ ይላታል።"
                        },
                        {
                            "verse": 22,
                            "text": "በፍርድ ቀን ለእርሷ ወዮላት፤ ለምትወዳቸውና ለምታቅፋቸው አማልክቶችዋ ወዮላቸው፤ ከእነርሱ ጋር ትሉ ወዳማያንቀላፋበት፥ እሳቱም ወደማይጠፋበት የታች ታች ወደ ሆነው ሲዖል ትወርዳለች።"
                        },
                        {
                            "verse": 23,
                            "text": "የፈጠርሁሽን እኔን ትተሽ ሌሎች አማልክትን አምልከሻልና ጐስቋላ የኢየሩሳሌም ልጅ ወዮልሽ።"
                        },
                        {
                            "verse": 24,
                            "text": "እኔም እንደ ሥራሽ ፍዳውን አመጣብሻለሁ፤ አሳዝነሽኛልና፥ ቃሌንም ቸል ብለሽዋልና፥ ሥራሽንም አላሣመርሽምና እንደ ተግዳሮትሽ እበቀልሻለሁ።"
                        },
                        {
                            "verse": 25,
                            "text": "አንቺ ቃሌን አሳዝነሽዋልና ትእዛዜን ትጠብቂ ዘንድ፥ እኔም ከአንቺ ጋራ እኖር ዘንድ፥ ከሚጣሉሽም ሁሉ አድንሽ ዘንድ፥ አንቺም ያዘዝሁሽን ትእዛዜንና ሥርዐቴን ትጠብቂ ዘንድ፥ ከኔ ጋራ በተማማልሽበት ቃል ኪዳኔ አልጸናሽምና እኔ ቸል እልሻለሁ፤ ፈጥኜም አላድንሽም።"
                        },
                        {
                            "verse": 26,
                            "text": "ይህንም ሁሉ አልጠበቅሽም፤ እኔም ቸል አልሁሽ፤ በፍርድ ጊዜም እበቀልሻለሁ፤ እኔ የፈጠርሁሽ አይደለምን? ቃሌንና ትእዛዜንም አልጠበቅሽም፤ የእኔም ወገን ትሆኚ ዘንድ አከበርሁሽ።"
                        },
                        {
                            "verse": 27,
                            "text": "ሰዶምና ገሞራ እንደ ተለዩ አንቺም ከእኔ ተለየሽ።"
                        },
                        {
                            "verse": 28,
                            "text": "እኔ በቍጣዬ አጠፋኋቸው፤ እኔ ካጠፋኋቸው ከሰዶምና ከገሞራ ወገን ነሽና፥ ወደ ጐልማሳ ሚስት በመሔድ፥ ከሴቶች ጋር እንደ መድረስ ከእንስሳና ከወንድ ጋራ ያለ ሕግ በመሰሰን፥ የፈጠርኋቸው እኔን አሳዝነውኛልና፥ በደስታቸው እንዳይኖሩ ስም አጠራራቸውን ከምድር አጠፋሁ።"
                        },
                        {
                            "verse": 29,
                            "text": "ከታናናሾቻቸው ጀምሮ እስከ ታላላቆቻቸው ድረስ በፊታቸው እግዚአብሔርን መፍራት የለም፤ በክፉ ሥራ ሁሉ ይረዱታል እንጂ እርሷን መሥራት ይተዉ ዘንድ አንዱ ሌላውን አይቈጣውም፤ ሥራቸው ክፉ ነውና ዐመፅንና በደልን የጠገቡ ናቸው።"
                        },
                        {
                            "verse": 30,
                            "text": "ክፉ ሥራ ሁሉ ቅሚያና ትዕቢት፥ ስስትም በአሳባቸው የተዘጋጀ ነው።"
                        },
                        {
                            "verse": 31,
                            "text": "ስለዚህም እግዚአብሔር ቸል አላቸው፤ ከተሞቻቸውንም ገለበጣቸው፤ እስከ መሠረታቸው ድረስ በእሳት ያቃጠላቸውም አሉ፤ እስከ ዘለዓለም ድረስ ፈጽመው ጠፉ እንጂ ከእነርሱ አንድ ስንኳ አልቀረም።"
                        },
                        {
                            "verse": 32,
                            "text": "በኀጢአት ታስረዋልና የዘለዓለም ፍርድ እስከሚሰጥባት እስከ ታላቋ የፍርድ ቀን ድረስ ይቈያሉ፤ በክፉ ሥራቸውም አሳዝነውኛልና አልምራቸውም፤ ይቅርም አልላቸውም።"
                        },
                        {
                            "verse": 33,
                            "text": "እኔም ቸል አልኋቸው፤ እንደዚሁም አንቺ ጐስቋላ የኢየሩሳሌም ልጅ፥ በፍርድ ቀን እንደ እነርሱ ትታሰሪያለሽ፤ ሥራሽ ሁሉ ቅሚያና ኀጢአት፥ ዝሙትና ስስት፥ ሐሰት መናገርም፥ እኔም የማልወደው የስሕተትና የድጥ መንገድ ስለ ሆነ ተቈጥቼ በያዝሁሽ ጊዜ ምክንያት አታገኝምና።"
                        },
                        {
                            "verse": 34,
                            "text": "እኔ ለክብር አድርጌሽ ነበር፤ አንቺ ግን ራስሽን ለውርደት አደረግሽ፤ እኔ ለእኔ ብዬሽ ነበር፤ አንቺ ግን ለሌላ ሆንሽ።"
                        },
                        {
                            "verse": 35,
                            "text": "እኔ ለቅድስና አጭችሽ ነበር፤ አንቺ ግን ለዲያብሎስ ሆንሽ፤ እኔም እንደ ሥራሽ ክፋት እበቀልሻለሁ።"
                        },
                        {
                            "verse": 36,
                            "text": "ቃሌን ሁሉ ስላልሰማሽ፥ በወደድሁሽም ጊዜ ያዘዝሁሽን ትእዛዝ ስላልጠበቅሽ የፈጠርሁሽ እግዚአብሔር እኔ ነኝና ክፉ በቀልን አበዛብሻለሁ፤ እንደ አንቺ ባሉ በኃጥኣንም ሁሉ ላይ እቈጣለሁ፤ እንደ ክፋታቸውም በፍርድ ቀን እከፍላቸዋለሁ።"
                        },
                        {
                            "verse": 37,
                            "text": "ቃሌንም አልጠበቅሽምና፥ ፍርዴንም ቸል ብለሻልና አንቺንም ከእነርሱ ጋር እቀጣሻለሁ።"
                        },
                        {
                            "verse": 38,
                            "text": "በልቡናችሁ እግዚአብሔርን መፍራት የሌላችሁ፥ ሰዶምና ገሞራ፥ ወዮላችሁ።"
                        },
                        {
                            "verse": 39,
                            "text": "በእሳተ ገሃነም ካንቺ ጋራ በአንድነት የሚፈረድባት እኅትሽ የኢየሩሳሌም ልጅ እንደዚሁ ወዮላት! ለዘለዓለሙ መውጫ ወደሌለበት ወደ ተዘጋጀው ወደ ገሃነም በአንድነት ትወርዳላችሁና ያንቺን ሥራ የሠሩ ሁሉ ወዮላቸው።"
                        },
                        {
                            "verse": 40,
                            "text": "ቃሌንና ትእዛዜን አልጠበቃችሁምና ቃሌንና ትእዛዜን ያልጠበቃችሁ አንቺና እርሷ በፍርድ ቀን በአንድነት ወደ ሲዖል ትወርዳላችሁ።"
                        },
                        {
                            "verse": 41,
                            "text": "ቃሌንና ትእዛዜን የጠበቁ ጻድቃን ግን ኃጥኣን ያደለቡትን ይበላሉ፤ ክፉዎች ሰዎች የማረኩትንም ምርኮ እግዚአብሔር እንደ አዘዘ ደጋጎች ይካፈላሉ፤ ጻድቃንና ደጋጎችም ደስ ይላቸዋል። ሐሤትንም ያደርጋሉ።"
                        },
                        {
                            "verse": 42,
                            "text": "በደለኞችና ኃጥኣን ግን ያለቅሳሉ፤ ከትእዛዜ ወጥተው ስለ በደሉት በደላቸው ሁሉ ያዝናሉ።"
                        },
                        {
                            "verse": 43,
                            "text": "ቃሌን የሚጠብቅ፥ በትእዛዜም የሚሔድ በረከቴን የሚያገኝ፥ በእኔ ዘንድም የሚከብር እርሱ ነው።"
                        },
                        {
                            "verse": 44,
                            "text": "ቃሌን የሚጠብቅ፥ ትእዛዜንም የሚያደርግ የምድርን በረከት ይበላል፤ ደጋጎችና ቅኖች ነገሥታት ወደሚገቡበትም ገብቶ ይኖራል።"
                        }
                    ]
                }
            ]
        },
        {
            "chapter": 13,
            "sections": [
                {
                    "title": null,
                    "verses": [
                        {
                            "verse": 1,
                            "text": "በቍጣዬ በያዝኋቸው ጊዜ ይዋረዳሉና፥ ይቀሠፋሉምና ዛሬ ራሳቸውን ለሚያስታብዩ ለጢሮስና ለሲዶና፥ ለይሁዳ ሀገር አውራጃዎችም ሁሉ ወዮላቸው።"
                        },
                        {
                            "verse": 2,
                            "text": "እግዚአብሔር እንዲህ አለ፥ “ትዕቢተኛና ኵራተኛ የጥፋት ልጅ፥ የጽድቅ ጠላት አንገቱን የሚያደነድን፥ የሚመካና ፈጣሪውን የማያውቅ ከእነርሱ ይወጣልና፥ ሁሉን የሚገዛ እግዚአብሔር በእርሱ ላይ ኀይሌን እገልጽ ዘንድ ለቍጣዬ አምሳል አደረግሁት” ብሎአልና።"
                        },
                        {
                            "verse": 3,
                            "text": "ይህቺም ቅፍርናሆም፥ ሰማርያና ገሊላ፥ ሶርያና ደማስቆ፥ ቆጵሮስና አካይያ፥ የዮርዳኖስም አውራጃ አሕዛብ ሁሉ፥ አንገታቸውን ያደነደኑ፥ በልማዳቸው የሚሄዱ፥ የሞት ጥላና ጨለማም የሸፈናቸው ናቸው፤ ዲያብሎስ ልቡናቸውን ሸፍኖታልና፥ ለዚያም ለትዕቢተኛ ይታዘዙለታልና እግዚአብሔርን ወደ መፍራት አይመለሱም።"
                        },
                        {
                            "verse": 4,
                            "text": "ለርኩሳን ለሚታዘዙላቸው፥ በስማቸውም መሥዋዕት ለሚሠዉላቸው ያንጊዜ ወዮላቸው! የፈጠራቸው እግዚአብሔርን ክደውታልና፥ አእምሮ የሌላቸው እንስሳትን ይመስላሉ፤ ያ ዝንጉ የጥፋት ልጅ በቦታው ሁሉ ምስሉን ያቆማልና በእጁ ሥራና በልቡ ፍላጎት፥ በቅሚያና በኀጢአትም ሁሉ፥ በክዳትና በበደልም፥ በቅሚያና ሰው በሚሠራው ዝሙት ሁሉ፥ በሐሰት ነገርም ደስ ይለዋል።"
                        },
                        {
                            "verse": 5,
                            "text": "ይህን እንዲሠራው በእግዚአብሔር ዘንድ የተቈጠረ ስለ ሆነ እንዲህ እንዲያደርግ በዘመኑ ይታወቃልና።"
                        },
                        {
                            "verse": 6,
                            "text": "ፀሐይ ትጨልማለች፤ ጨረቃም ደም ትሆናለች፤ ከዋክብትም ከሰማይ ይወድቃሉ፤ በውስጥዋ በሚኖሩ ሰዎች በእጃቸው ሥራ መጠን ምድርንና በውስጧም ያለውን ሁሉ ያሳልፍ ዘንድ በኋለኛው ዘመን በሚመጣው ተአምር ሥራው ሁሉ ይጠፋል፤"
                        },
                        {
                            "verse": 7,
                            "text": "እግዚአብሔር በፈጠረው ፍጥረት ላይ ኰርትዋልና፥ በአንድ ሰዓትም እንደ ወደደ አድርጓልና፥ የኋለኛውን ጠላት ሞት ይሽረዋል።"
                        },
                        {
                            "verse": 8,
                            "text": "ሁሉን የሚገዛ እግዚአብሔር “እኔ እበቀላለሁ” ብሏልና ከዚያ በኋላ ሥልጣን የለውም።"
                        },
                        {
                            "verse": 9,
                            "text": "እርሱም በቍጣዬ በተያዘበት ቀን ተጠብቆለት ወደ አለ ወደ መቅሠፍትና ወደ ፍርድም ይወርዳል፤ ከእርሱ ጋር ያሉትን ሁሉ ወደ ጥፋት፥ ወደ መከራና ወደ ክሕደት ይስባልና፥ ከገሃነም ፍርድ የማወጣና የማገባ እኔ ነኝና፥"
                        },
                        {
                            "verse": 10,
                            "text": "እርሱ ለደከሙ ሰዎች ጽናትንና ኀይልን ይሰጣልና፥ ዳግመኛም ለኀይለኞችና ለጽኑዓን ሰዎች ድካምን ይሰጣልና ኀይለኛ በኀይሉ አይመካ።"
                        },
                        {
                            "verse": 11,
                            "text": "እርሱ እግዚአብሔር ገዢ ነውና፥ የሚበድሉትንም ሰዎች ከሚበድሏቸው ሰዎች እጅ ፈርዶ ያድናቸዋልና የባልቴቶችንና የሙት ልጆችን በቀል ይመልሳል።"
                        },
                        {
                            "verse": 12,
                            "text": "ለምትመኪ፥ አንገትሽንም ለምታደነድኚ ለአንቺ ወዮልሽ፤ በቍጣዬ የማልይዝሽና የማልበቀልሽ፥ ይመስልሻል፤ እንዲህ ተብሎ እንደ ተነገረ፥ “በጧት የሚወጣ የአጥቢያ ኮከብ ከሰማይ ለምን ወደቀ?"
                        },
                        {
                            "verse": 13,
                            "text": "በትዕቢቱና በትምክሕቱ ዙፋኔን በሰማያትና በከዋክብት ላይ እዘረጋለሁ፤ እንደ ልዑልም እሆናለሁ” ብሏልና።"
                        },
                        {
                            "verse": 14,
                            "text": "ይኸንም በትዕቢትህ ደፍረህ ተናገርህ፤ በእጁ የፈጠረህንና የሠራህን እግዚአብሔርንም አላሰብኸውም፤ በልቡናህ ጽናት ወደ ገሃነም ትወርድ ዘንድ አንተ ራስህን ለምን ከፍ ከፍ አደረግህ?"
                        },
                        {
                            "verse": 15,
                            "text": "እንደ አንተም ከአሉ መላእክት ሁሉ በትዕቢትህ ተዋረድህ፤ እነርሱ በልብ ትሕትና ፈጣሪያቸውን ያመሰግኑታልና፥ ከትእዛዙም አይወጡምና የፈጠራቸውና የሠራቸውም እርሱ እንደ ሆነ አውቀዋልና፥ ከትእዛዙም እንዳይወጡና እንዳይተላለፉ ሕሊናቸውን ጠበቁ።"
                        },
                        {
                            "verse": 16,
                            "text": "አንተ ግን በልቡናህ ትዕቢት ክፉን አደረግህ፤ ከጓደኞችህም ተለይተህ የተዋረድህ ሆንህ፤ እንደ አንተ ያሉ ኃጥኣንና ከአንተ ፍጥረት ወገን የሆኑ፥ እንደ አንተም የሚክዱ ዝንጉዎች ለሚኖሩበት ኀጢአትና በደል፥ ሽንገላና ቅሚያ ሁሉ አንተ ጠባቂው ነህና ክፋትን የምታስተምራቸው፥ በፈቃድህና በትእዛዝህ ይሔዳሉ።"
                        },
                        {
                            "verse": 17,
                            "text": "አንተና በተንኰልህ ያሳትሃቸው በአንድነት ወደ ገሃነም ትወርዳላችሁና ወዮልህ።"
                        },
                        {
                            "verse": 18,
                            "text": "በሚያስት በዚያ በወንጀለኛ የሳታችሁ የእግዚአብሔር ልጆች ሆይ፥ ወዮላችሁ! እርሱና አጋንንቱ በአስተማሯችሁ እንደ እርሱ ስታችኋልና ለዘለዓለም መውጫ ወደሌለበት መቅሠፍት በአድነት ትወርዳላችሁ።"
                        },
                        {
                            "verse": 19,
                            "text": "ቀድሞም የእግዚአብሔር ባሪያ ሙሴ ሳለ በኮሬብና በክርክር ውኃ፥ በደብረ ሲናና በአማሌቅ አሳዘናችሁት።"
                        },
                        {
                            "verse": 20,
                            "text": "ዳግመኛም ወደ ከነዓን ጕበኛ በላካችሁ ጊዜ ጎዳናው ሩቅ ነው፤ እስከ ሰማይ የሚደርስ ቅጽራቸውም፥ አንባቸውም ጽኑ ነው፤ አርበኞችም በዚያ ይኖራሉ ብለው ይህን በነገሩአችሁ ጊዜ የሚያስጨንቅ ሥራ ወደምትሠሩበት ወደ ግብፅ ሀገር ትመለሱ ዘንድ ተቈጥታችሁ በእግዚአብሔር ቃል ዐመፃችሁ።"
                        },
                        {
                            "verse": 21,
                            "text": "ከመከራው ያዳናችሁን፥ በግብፅም ታላላቅ ተአምራትን አድርጎ በመልአኩ እጅ የመራችሁን እግዚአብሔርን አላሰባችሁትም። ፀሐይ እንዳያቃጥላችሁ ቀን በደመና ይጋርዳችሁ ነበር፥ እግራችሁም በጨለማ እንዳይሰናከል ዐምደ እሳት በሌሊት ያበራላችሁ ነበር።"
                        },
                        {
                            "verse": 22,
                            "text": "ሠራዊቱና ፈርዖንም ባስፈሯችሁ ጊዜ ፈጽማችሁ ወደ ሙሴ ጮኻችሁ፤ ሙሴም ፈጽሞ ወደ እግዚአብሔር ጮኸ፤ ከፈርዖንም ሠራዊት ጋር እንዳትገናኙ በመልአኩ ጠበቃችሁ።"
                        },
                        {
                            "verse": 23,
                            "text": "እነርሱን ግን በመከራ መለሳቸው። “እግዚአብሔር ብቻውን መራቸው፤ ከእነርሱም ጋር ሌላ አምላክ አልነበረም” ብሏልና። ጠላቶቻቸውን ግን አንድ ጊዜ በባሕር ቀበራቸው፤ ከእነርሱም የሚሸሸውን አላስቀረም።"
                        },
                        {
                            "verse": 24,
                            "text": "እስራኤልንም በባሕሩ መካከል በእግር አሻገራቸው። ከግብፃውያንም የተነሣ ያገኛቸው ክፋት ምንም የለም። ወደ ደብረ ሲናም አደረሳቸው፤ በዚያም አርባ ዘመን መናውን መገባቸው።"
                        },
                        {
                            "verse": 25,
                            "text": "የእስራኤል ልጆች እግዚአብሔርን ሁልጊዜ ያሳዝኑታልና ይህን ያህል መልካምን አድርጎላቸው እግዚአብሔርን ማምለክን ቸል አሉ።"
                        },
                        {
                            "verse": 26,
                            "text": "ከልጅነታቸውም ጀምሮ እስኪያረጁ ድረስ ክፋትን በልቡናቸው አኖሩ። የእግዚአብሔር አንደበት በአበው የትውልድ መጽሐፍ እንደዚህ ብሎ ተናግሯልና፤ “የአዳም ልጆች ልቡናቸው ዐመድ ነው፤ ሥራቸውም ሁሉ ወደ ቅሚያና ወደ ክፋት መሮጥ ነው፤ ከእነርሱም በግፍ የሰውን ገንዘብ ከመሰብሰብ፥ በሐሰትም ከመማል፥ ባልንጀራውንም ከመግደል፥ ከመቀማትና ከመስረቅ በቀር የቀናች ሥራን የሚወዳት የለም።"
                        },
                        {
                            "verse": 27,
                            "text": "ሁሉም በሕይወት ዘመናቸው ወደዚህ ክፋት ይሄዳሉ፤” የእግዚአብሔርን ትእዛዝ ያፈረሱ የእስራኤል ልጆችም ከመጀመሪያ እስከ መጨረሻ ድረስ እግዚአብሔርን ፈጽመው አሳዘኑት።"
                        }
                    ]
                }
            ]
        },
        {
            "chapter": 14,
            "sections": [
                {
                    "title": null,
                    "verses": [
                        {
                            "verse": 1,
                            "text": "እግዚአብሔርም የቀደሙ ወገኖችን ስለ ቃየን ልጆች ኀጢአት በጥፋት ውኃ በቀጣቸው ጊዜ ምድርን በማየ አይኅ አጠመቃት፤ ከቃየን ልጆች ኀጢአትም ሁሉ አነጻት።"
                        },
                        {
                            "verse": 2,
                            "text": "“ሰውን ስለ ፈጠርሁት አዘንሁ” ብሏልና በደለኞችን ሁሉ አጠፋ። ከስምንት ሰዎችም በቀር አላስቀረም፤ ሁሉንም አጠፋ። ከዚህም በኋላ እነርሱን አባዛቸው፤ ምድርንም መሏት፤ የአባታቸው የአዳምንም ርስት ተካፈሉ።"
                        },
                        {
                            "verse": 3,
                            "text": "ኖኅ ግን እግዚአብሔር ምድርን ዳግመኛ በጥፋት ውኃ እንዳያጠፋት ከእግዚአብሔር ጋር ቃል ኪዳን አደረገ፤ የኖኅም ልጆች የሞተውንና የበከተውን እንዳይበሉ፥ ከፈጠራቸው ከእግዚአብሔርም በቀር ሌሎች አማልክትን እንዳያመልኩ፥ እርሱም አምላካቸው ይሆናቸው ዘንድ፥ በከንቱም አንድ ጊዜ እንዳያጠፋቸው፥ የሳተኑንና የበልጉንም ዝናም እንዳይከለክላቸው፥ ለከብቶችና ለሰዎችም በየጊዜው ምግባቸውን ይሰጣቸው ዘንድ፥ ሣሩንና የእህሉን ፍሬ፥ ተክሉንም ይሰጣቸው ዘንድ፥ እነርሱም እግዚአብሔር በሚወደው ሁሉ ሥራቸውን ያሣምሩ ዘንድ ቃል ኪዳን አደረጉ።"
                        },
                        {
                            "verse": 4,
                            "text": "ይኸንም ሥርዐት ከሰጣቸው በኋላ የእስራኤል ልጆች በክፋታቸው እግዚአብሔርን አሳዘኑት። የፈጣሪያቸውን የእግዚአብሔርን ሕግ እንዳላፈረሱ እንዳባቶቻቸው እንደ አብርሃምና እንደ ይስሐቅ፥ እንደ ያዕቆብም አልሔዱም።"
                        },
                        {
                            "verse": 5,
                            "text": "ከታናናሾቹም ጀምረው እስከ ታላላቆቹ ድረስ የእግዚአብሔርን ሕጉን ያልጠበቁ እነዚያ የእስራኤል ልጆች በሥራቸው ጠማሞች ነበሩ።"
                        },
                        {
                            "verse": 6,
                            "text": "ካህናቶቻቸውም፥ አለቆቻቸውም፥ ጸሓፊዎቻቸውም ቢሆኑ ሁሉም የእግዚአብሔርን ሕግ ያፈርሳሉ።"
                        },
                        {
                            "verse": 7,
                            "text": "ሙሴም በሕጉ መጽሐፍ እንዲህ ብሎ ባዘዛቸው በችግዚአብሔር ሕግና ሥርዐት አይጸኑም። “በፍጹም ልብህና በፍጹም ነፍስህ ፈጣሪህ እግዚአብሔርን ውደደው፤"
                        },
                        {
                            "verse": 8,
                            "text": "ባልንጀራህን እንደ ራስህ ውደድ፤ ሌሎች አማልክትን አታምልክ፤ ወደ ጐልማሳ ሚስትም አትሂድ፤ ነፍስ አትግደል፤ አትስረቅም።"
                        },
                        {
                            "verse": 9,
                            "text": "በሐሰትም አትመስክር፤ የባልንጀራህንም ገንዘብ፥ ወንድምህ የገዛውንም ሁሉ አህያውንም ቢሆን፥ በሬውንም ቢሆን አትመኝ።”"
                        },
                        {
                            "verse": 10,
                            "text": "ነገር ግን ይኸን ሁሉ ካዘዛቸው በኋላ ክፉዎች የሆኑ የእስራኤል ልጆች ወደ ኀጢአትና ወደ ክዳት፥ ወደ በደልና ወደ ቅሚያ፥ ወደ ጐልማሳ ሚስትና ወደ መስረቅም፥ ወደ ሐሰትና ጣዖቶችን ወደ ማምለክ ይመለሳሉ።"
                        },
                        {
                            "verse": 11,
                            "text": "የእስራኤል ልጆች ወደ ሣር የሚሠማራ የላምን ጣዖት በመሥራት በኮሬብ እግዚአብሔርን አሳዘኑት፤ “እነሆ፥ ከግብፅ ያወጡን አማልክቶቻችን እነዚህ ናቸው” ብለው ሰገዱ።"
                        },
                        {
                            "verse": 12,
                            "text": "በእጃቸውም ሥራ ደስ አላቸው፤ በሉ፥ ጠጡ፤ ጠገቡም፤ ሊዘፍኑም ተነሡ።"
                        },
                        {
                            "verse": 13,
                            "text": "ስለዚህ እግዚአብሔር “ከግብፅ ሀገር ከባርነት ቤት ያወጣሃቸው ወገኖችህ በደሉ፥ ሳቱም፤ የላም ምስልም ሠርተው ለጣዖቱ ሰገዱ” ብሎታልና ሙሴ ተቈጥቶ ከሲና ተራራ ወረደ።"
                        },
                        {
                            "verse": 14,
                            "text": "ሙሴም ወገኖቹን እየተቈጣቸው ከባለሟሉ ከኢያሱ ጋራ ወረደ፤ ኢያሱም በሰማ ጊዜ “እነሆ፥ በእስራኤል ሰፈር ያርበኞችን ድምፅ እሰማለሁ” አለ።"
                        },
                        {
                            "verse": 15,
                            "text": "ሙሴም ኢያሱን እንዲህ አለው “ያልፈላ የወይን ጠጅ ድምፅ እንጂ ያርበኛስ ድምፅ አይደለም።” ወርዶም ምስላቸውን ሰበረው፤ እንደ ትቢያም እስኪሆን ድረስ ፈጽሞ አደቀቀው፤ የእስራኤልም ልጆች በተራራው አጠገብ በሚጠጡት ውኃ ውስጥ ጨመረው።"
                        },
                        {
                            "verse": 16,
                            "text": "ከዚህ በኋላ በእግዚአብሔር ፊት ክፉ ስለ አደረጉ እርስ በርሳቸው ይጋደሉ ዘንድ ሌዋውያንን አዘዛቸው።"
                        },
                        {
                            "verse": 17,
                            "text": "ራሳቸውን ከመግደል፥ ዘመዶቻቸውንና አባቶቻቸውንም ከመግደል እግዚአብሔርን መገዳደር እንደሚበልጥ ዐውቀው እንዳዘዛቸው አደረጉ።"
                        },
                        {
                            "verse": 18,
                            "text": "ስለዚህም ሙሴ እንዲህ አላቸው፥ “የመገባችሁንና የተከባከባችሁን፥ ከአገዛዝም ቤት የአወጣችሁን፥ ለእነርሱና ከእነርሱ በኋላ ለልጆቻቸው ይሰጣቸው ዘንድ ላባቶቻችሁ የማለላቸው ርስትንም ያወረሳችሁ እግዚአብሔርን ስላሳዘናችሁት በእጃችሁ እግዚአብሔርን ደስ አሰኛችሁት።”"
                        },
                        {
                            "verse": 19,
                            "text": "ከዚያም ወደ ኀጢአትና ወደ ክፉ ነገር ይሄዳሉና እግዚአብሔርን ማሳዘንን አልተዉም።"
                        },
                        {
                            "verse": 20,
                            "text": "ከሕፃንነታቸው ጀምረው እስከ ጐልማሳነታቸውና እስከ እርጅናቸው ድረስ በምድር ላይ ያለውን፥ በሰማይም ለሚወዱት ያዘጋጀውን ይሰጣቸው ዘንድ በበጎ ሥራቸው እግዚአብሔርን ደስ እንዳሰኙት እንዳባቶቻቸው እንደ አብርሃምና እንደ ይስሐቅ እንደ ያዕቆብም አይደሉም፤ በዚህም ወተትና ማር የምታፈስሰውን ምድረ ርስትን፥ በወዲያውም ዓለም ለጻድቃን የተዘጋጀች የደስታ ገነትን፥ ዐይን ያላየውን፥ ጆሮም ያልሰማውን፥ በሰው ልቡናም ያልታሰበውን፥ እግዚአብሔርን በሕይወታቸው ደስ ላሰኙት ለሚወዱት ለአብርሃምና ለይስሐቅ ለያዕቆብም እግዚአብሔር ያዘጋጀውን ይሰጣቸው ዘንድ፤"
                        },
                        {
                            "verse": 21,
                            "text": "ከሓድያንና ክፉዎች በልቡናቸው ፈቃድ የሚኖሩ የእነርሱ ልጆች ግን የመገባቸውንና የተከባከባቸውን፥ ከሕፃንነታቸውም ጀምሮ የጠበቃቸውን የእግዚአብሔርን ቃል አልሰሙም።"
                        },
                        {
                            "verse": 22,
                            "text": "ከግብፅ ምድር ያወጣቸውንና ከጡብ ሥራ፥ ከመራራ አገዛዝም ያዳናቸውን እግዚአብሔርን አላሰቡትም።"
                        },
                        {
                            "verse": 23,
                            "text": "እነርሱ ግን እጅግ አሳዘኑት፤ እርሱም በዙሪያቸው ያሉ አሕዛብን ያስነሣባቸው ነበር፤ እነርሱም በጠላትነት እየተነሡ እንደ ወደዱ ያስገብሯቸው ነበር።"
                        }
                    ]
                }
            ]
        },
        {
            "chapter": 15,
            "sections": [
                {
                    "title": null,
                    "verses": [
                        {
                            "verse": 1,
                            "text": "ያንጊዜም የምድያም ሰዎች በጠላትነት ተነሡባቸው፤ እስራኤልንም ይወጓቸው ዘንድ ሠራዊቶቻቸውን አስነሡባቸው፤ የንጉሣቸውም ስሙ አክራንድዮስ ይባላል፤ የሶርያንና የኪልቅያን፥ የደማስቆንም ብዙ ሠራዊት በጧት ሰበሰበ።"
                        },
                        {
                            "verse": 2,
                            "text": "በዮርዳኖስም ማዶ ሰፈረ፤ እንዲህም ብሎ ወደ እስራኤል መልእክተኞችን ላከ፥ “ግብር ገብሩልኝ፤ ያለዚያ ግን እቀጣችሁ ዘንድ፥ ከብቶቻችሁንም እማርክ ዘንድ፥ ንብረታችሁንም ሁሉ እወስድ ዘንድ፥ ልጆቻችሁንም እማርክ ዘንድ መጣሁ።"
                        },
                        {
                            "verse": 3,
                            "text": "ወደማታውቁትም ሀገር ማርኬ እወስዳችኋለሁ፤ በዚያም ውኃ ቀጂዎችንና እንጨት ለቃሚዎችን አደርጋችኋለሁ።"
                        },
                        {
                            "verse": 4,
                            "text": "እኛ የእግዚአብሔር ወገኖች ነን፤ የሚችለንም የለም እያላችሁ አትመኩ፤ አጠፋችሁ ዘንድ፥ ገንዘባችሁንም እዘርፍ ዘንድ እግዚአብሔር የላከኝ አይደለሁምን? የእናንተ የሆነውንም ሁሉ እሰበስብ ዘንድ ላከኝ።"
                        },
                        {
                            "verse": 5,
                            "text": "እኔ የቀጣኋቸውን ሌሎች ወገኖች በውኑ ልዩ ጣዖቶቻቸው ያዳኗቸው ማዳን አለን? ገንዘባቸውንና ጥሪታቸውን ማረክሁ፤ እነርሱንም ገደልሁ፥ ልጆቻቸውንም ማረክሁ።"
                        },
                        {
                            "verse": 6,
                            "text": "እንደዚሁም አንደ አዘዝኋችሁ ግብር ካላገባችሁልኝ እናንተንም እንደ እነርሱ አደርጋችኋለሁ።” ከብቶቻቸውንና ገንዘባቸውንም ይዘርፍ፥ ሚስቶቻቸውንና ልጆቻቸውንም ይማርክ ዘንድ ዮርዳኖስን ተሻገረ።"
                        },
                        {
                            "verse": 7,
                            "text": "ከዚህም በኋላ የእስራኤል ልጆች ወደ እግዚአብሔር መራራ ልቅሶን አለቀሱ፤ ፈጽመውም ጮኹ፤ ነገር ግን የሚረዳቸው አጡ።"
                        },
                        {
                            "verse": 8,
                            "text": "ስለዚህም ለሦስቱ ወንድማማቾች እግዚአብሔር ጽናትን ሰጣቸው፤ ስማቸውም እንደዚህ ነው፤ መብክዩስ፥ መቃቢስና ይሁዳ ናቸው። መልካቸው ያማረ፥ በኀይላቸውም ሁሉ አርበኞች ነበሩ።"
                        },
                        {
                            "verse": 9,
                            "text": "የእስራኤልም ልጆች ፈጽመው ሲያለቅሱ በሰሙ ጊዜ ከእስራኤል ልጆች ሁሉ ጩኸት የተነሣ ልቡናቸውን አሳዘናቸው፤ ባልቴቶችና የሙት ልጆች፥ ካህናቶቻቸውና መሳፍንቶቻቸው፥ የእስራኤል ወገን ሁሉ፥ ሴቶችና ወንዶች ልጆችም ሁሉ በራሳቸው ላይ ዐመድ ነስንሰው ያለቅሱ ነበር፤ መኳንንቶቻቸውም ማቅ ለብሰው ነበር።"
                        },
                        {
                            "verse": 10,
                            "text": "መልከ መልካምና ደመ ግቡ የሆኑ እነዚያ ወንድማማቾች ግን ሔደው ያድኗቸው ዘንድ ተስማሙ፤ “ሔደን ስለ እነዚህ ሰዎች ሰውነታችንን ለሞት እንስጥ” ብለው ተማከሩ።"
                        },
                        {
                            "verse": 11,
                            "text": "አይዞህ! አይዞህ! ተባብለው፥ በወገባቸው ሰይፋቸውን ታጥቀው፥ በእጃቸውም ጦራቸውን ይዘው ሔዱ፤ አርበኛውንም ይዋጉት ዘንድ ተዘጋጅተው ሔዱ።"
                        },
                        {
                            "verse": 12,
                            "text": "በማዕድም ተቀምጦ ሳለ ደረሱ፤ መብክዩስም አርበኛውን ወጋው፤ ያላመጠውን ሳይውጠው በአንዲት አመታት አንገቱን ቈረጠው፤ ይሁዳና መቃብዩስም በንጉሡ ግራና ቀኝ የነበሩትን በሰይፍ መትዋቸው።"
                        },
                        {
                            "verse": 13,
                            "text": "ንጉሣቸውም በወደቀ ጊዜ ሁሉም ሸሹ፤ ጦሮቻቸውም በባልንጀሮቻቸው ልብ ገቡ፤ ቀስቶቻቸውም ተሰባበሩ፤ እነርሱም ድል ተነሡ።"
                        },
                        {
                            "verse": 14,
                            "text": "መልከ መልካምና ደመ ግቡ የሆኑ እነዚያ ወንድማማቾች ግን ዳኑ፤ ያገኛቸውም ምንም ክፉ ነገር የለም፤ እግዚአብሔርም መቅሠፍቱን ወደ እነርሱ መልሶታልና እነዚያ ክፉዎች እርስ በርሳቸው ተላለቁ።"
                        },
                        {
                            "verse": 15,
                            "text": "ድል ተነሡ፤ ሞቱም፤ ዮርዳኖስንም እስኪሻገሩ ድረስ ገንዘባቸውን ሁሉ ጣሉ፤ የእነርሱ የሆነውም ሁሉ ቀረ፤ የእስራኤልም ልጆች እነዚያ እንደ ሸሹና ወደ ሰፈራቸው እንደ ሄዱ ባዩ ጊዜ የዘረፉትን ገንዘብ ለራሳቸው ወሰዱ።"
                        },
                        {
                            "verse": 16,
                            "text": "እግዚአብሔርም በመብክዩስና በወንድሞቹ እጅ የእስራኤልን ልጆች እንዲህ አዳናቸው።"
                        },
                        {
                            "verse": 17,
                            "text": "የእስራኤልም ልጆች እግዚአብሔርን ደስ እያሰኙት ጥቂት ወራት ኖሩ።"
                        },
                        {
                            "verse": 18,
                            "text": "ከዚያ በኋላ ግን ዳግመኛ ወደ ክፋታቸው ተመለሱ፤ የእስራኤልም ልጆች እግዚአብሔርን በሚገባ ማምለክን ቸል አሉ።"
                        },
                        {
                            "verse": 19,
                            "text": "እርሱ ግን ዳግመኛ በማያውቋቸው፥ የእርሻቸውን አዝመራ በሚሰበስቡና የወይናቸውን ተክል በሚያጠፉ፥ መንጋቸውንም በሚዘርፉና ከብቶቻቸውን በፊታቸው አርደው በማያበሏቸው፥"
                        },
                        {
                            "verse": 20,
                            "text": "ሚስቶቻቸውን፥ ወንዶች ልጆቻቸውንና ሴቶች ልጆቻቸውን በሚማርኩ ወገኖች አሳዘናቸው። ሁልጊዜም እግዚአብሔርን የሚያሳዝኑት ስለ ሆነ እነርሱ ሕጉን ያፈረሱ ወገኖች ናቸውና ልጆቻቸውን በፊታቸው ራስ ራሳቸውን ይቀጠቅጧቸዋል፤ ሊያድኗቸውም አይችሉም።"
                        }
                    ]
                }
            ]
        },
        {
            "chapter": 16,
            "sections": [
                {
                    "title": null,
                    "verses": [
                        {
                            "verse": 1,
                            "text": "የጢሮስና የሲዶና ሕዝብ በባሕሩ ዳርቻና በዮርዳኖስ ወንዝ ማዶ ፥ በገለዓድና በካራን፥ በከናኔዎንና በኢያቡሴዎን፥ በጌርጌሴዎንና በኤዶም የሚኖሩ፥ የአማሌቅም ሕዝብ፥"
                        },
                        {
                            "verse": 2,
                            "text": "አሕዛብም ሁሉ በየሀገራቸውና በየነገዳቸው፥ በየሥርዐታቸውና በየአውራጃዎቻቸው፥ በየሀገራቸውም ቋንቋ፥ ሁሉም እግዚአብሔር እንደ ወሰናቸው ይኖራሉ።"
                        },
                        {
                            "verse": 3,
                            "text": "ከእነርሱም ሥራቸው ያማረና እግዚአብሔርን የሚያውቁት አሉ።"
                        },
                        {
                            "verse": 4,
                            "text": "ከእነርሱም ሥራቸው ክፉ የሆነ፥ የፈጠራቸው እግዚአብሔርንም የማያውቁት አሉ፤ እንደ ሥራቸውም በሶርያው ንጉሥ በአሜኔሴር እጅ ገዛቸው፤"
                        },
                        {
                            "verse": 5,
                            "text": "የደማስቆን ገንዘብ ይወስዳልና፥ በግብፁ ንጉሥ ፊትም የሰማርያን ምርኮ ይካፈላልና።"
                        },
                        {
                            "verse": 6,
                            "text": "የገለዓድ ተራሮችና የጌላቡሄ ሸለቆዎች፥ ሰማርያና በይሁዳ ምድር ያለ ጳንጦስም ሁሉ፥ በዐረብ በሜድና በጳርቴ፥ በሴላውግያና በቀጶዶቅያ ተራሮች የሚኖሩ፥"
                        },
                        {
                            "verse": 7,
                            "text": "በአውራጃቸውም የሚኖሩ፥ እግዚአብሔርንም የማያውቁና ትእዛዙን የማይጠብቁ አንገተ ደንዳና ሕዝብ ናቸው።"
                        },
                        {
                            "verse": 8,
                            "text": "እርሱም እንደ ሥራቸው ክፋትና እንደ እጃቸው ሥራ ይከፍላቸዋል።"
                        },
                        {
                            "verse": 9,
                            "text": "የቂሳርያ አውራጃ፥ የገለዓድና የአማሌቅ ሕዝብ፥ ጽድቅን የተመላች፥ በውስጧም የእስራኤል ቅዱስ፥ በኪሩቤል ሠረገላ ላይ የሚቀመጥ፥ እጅግ የብዙ ብዙ የሆኑ መላእክት በፊቱ የሚቆሙ የሠራዊት ጌታ የሚመሰገንባት የእግዚአብሔርን ከተማ ያጠፏት ዘንድ ተባብረዋልና።"
                        }
                    ]
                }
            ]
        },
        {
            "chapter": 17,
            "sections": [
                {
                    "title": null,
                    "verses": [
                        {
                            "verse": 1,
                            "text": "የኤዶምያስና የአማሌቅ ሠራዊት የሰማይና የምድር አገዛዝ በእጁ ያለ እግዚአብሔርን አያመልኩትም፤ እነርሱ በእውነት የማይሄዱ ወንጀለኞች ናቸውና ቤተ መቅደሱን መርገጥ አይፈሩም።"
                        },
                        {
                            "verse": 2,
                            "text": "ከዝሙትና ደም ከማፍሰስ አባላ የተመታውንና ሞቶ ያደረውን፥ የሚመስለውንም ሁሉ ከመብላት በቀር በፊታቸው እግዚአብሔርን መፍራት የለም፤ እነዚሁም የተናቁና የረከሱ ናቸው።"
                        },
                        {
                            "verse": 3,
                            "text": "ሃይማኖትና ምግባር የላቸውም፤ በጎ ሥራን የጠሉ ናቸውና፤ እግዚአብሔርንም አያውቁትም፤ ከክፋትና ከመቀማት፥ ከረከሰ ሥራና ከሁከት ሁሉ በቀር፥ አባታቸው ሰብልያኖስ እንዳስተማራቸው ከዘፈንና ከጨዋታ በቀር የሰላምን መንገድ አያውቋትምና።"
                        },
                        {
                            "verse": 4,
                            "text": "እርሱ ከአጋንንቱ ጋር ገዝትዋቸዋልና፥ ለእየራሱ የሆነ የክፉን ሥራ ሁሉ፥ ክፋትንና ቅሚያን፥ የሌላውን ገንዘብ በዐመፅ መንጠቅንና ስርቆትን፥ ሞቶ ያደረውንና አባላ የተመታውን መብላትንና ዝሙትን ያስተምራቸዋል።"
                        },
                        {
                            "verse": 5,
                            "text": "ይህንም የሚመስለውን ሁሉ፥ ወደ ጐልማሳ ሚስት መሔድንና፥ ደም ማፍሰስን፥ ለጣዖት የተሠዋውንና ሙቶ ያደረውን መብላትን፥ የሰው ነፍስንም በዐመፅ መግደልን፥ መጠቃቀስንና ምቀኝነትን፥ ስስትንና እግዚአብሔር የማይወድደውን ክፉ ሥራን ሁሉ ያስተምራቸዋል፤ ይህንም ትምህርት ዓለሙን ሁሉ ከያዘ ከእግዚአብሔር መንገድ ያርቃቸው ዘንድ ጠላታቸው ሰብልያኖስ ያመጣላቸዋል።"
                        },
                        {
                            "verse": 6,
                            "text": "የእግዚአብሔር መንገድ ግን ትሕትናና የዋህነት፥ ባልንጀራንም መውደድና ወንድምን አለማበሳጨት፥ ከሰው ሁሉ ጋርም መፋቀርና ሰላም ነው።"
                        },
                        {
                            "verse": 7,
                            "text": "ለሰው ፊት የምታዳሉ፥ ቀማኞችንና ዐመፀኞችን፥ ነጣቂዎችንና ወደ ጐልማሳ ሚስት ሒያጆችን፥ በባልንጀራቸውም ላይ ግፍንና ክፉ ሥራ ሠሪዎችን፥ በዐመፅም ባልንጀራቸውን ይበድሉ ዘንድ የሚሸነግሉ ሰዎችን አትሁኑ።"
                        },
                        {
                            "verse": 8,
                            "text": "ይጠቃቀሳሉ፤ ራሳቸውንም ይነቀንቃሉ፤ ለክፋትም ይተነኰላሉ፤ ሰዎችንም ወደ ዘለዓለም ፍርድ ያወርዷቸው ዘንድ ለማሳት ያሟርታሉ።"
                        }
                    ]
                }
            ]
        },
        {
            "chapter": 18,
            "sections": [
                {
                    "title": null,
                    "verses": [
                        {
                            "verse": 1,
                            "text": "ወደ እግዚአብሔር እንደምትሄድ አስብ፤ ሁሉም በእጁ አለ፤ አንተ በሠራኸውም ሥራ ይፈርድብህ ዘንድ በፊቱ ትቆማለህ።"
                        },
                        {
                            "verse": 2,
                            "text": "ቀድሞም እኮ ክፉዎችና ትዕቢተኞች የሆኑ፥ ከእነርሱም የሚበልጥና የሚበረታ የሌለ፥ የረዓይት ልጆች እንደዚሁ ነበሩ፤ ኀይላቸውንና ቁመታቸውን፥ የክንዳቸውንም ብርታት ስለ አዩ እግዚአብሔርን በፊታቸው አላደረጉትም፤ እርሱም ካለመኖር ያመጣቸው ፈጣሪያቸው እንደ ሆነ አላወቁትም።"
                        },
                        {
                            "verse": 3,
                            "text": "አባቶቻቸውም መላእክት ሳሉ ከመላእክት ጋራ በሰማያት ያመሰግኑ ነበር። ፈቃዳቸውም ባሳታቸው ጊዜ ወደ ዘለዓለም የፍርድ ቅጣት ወረዱ።"
                        },
                        {
                            "verse": 4,
                            "text": "ከሰው ልጆችም ሚስቶችን አገቡ፤ ስለ ልቡናቸው ትዕቢት ያስታቸው ዘንድ፥ ሕጉንና ትእዛዙንም ይጠብቁ እንደ ሆነ ይፈትናቸው ዘንድ እግዚአብሔር የሰው ሥጋን ፈጥሮላቸዋልና።"
                        },
                        {
                            "verse": 5,
                            "text": "እነርሱ ግን ትእዛዙን አልጠበቁም፤ እርሱም ከአባታቸው ከዲያብሎስ ጋራ ወደ ገሃነመ እሳት አወረዳቸው፤ እግዚአብሔርም እንደ ሰው የበደሉ መላእክትን ተቈጥትዋቸዋልና በእነርሱ ምክንያት የሰው ዘመኑ አነሰ።"
                        },
                        {
                            "verse": 6,
                            "text": "የአዳምንም ልጆች ከእነርሱ ጋራ ወሰዷቸው፤ በእነርሱም ቅጣት ወደ ሲዖል አወረዷቸው።"
                        },
                        {
                            "verse": 7,
                            "text": "መላእክት በቃየል ልጆች ስለ ሳቱ የሰው ዘመኑ ተቀንሶአልና፤ ጥንቱን የሰው ዘመኑ ዘጠኝ መቶ ሲሆን ወደ መቶ ሃያ ዘመን ተመለሱ።"
                        },
                        {
                            "verse": 8,
                            "text": "እግዚአብሔርም እንዲህ አለ፥ “እነርሱ ሥጋውያንና ደማውያን ናቸውና መንፈሴ በእነርሱ ላይ አይኖርም።”"
                        },
                        {
                            "verse": 9,
                            "text": "ስለዚህም ዘመናችን ተቀነሰ፤ ዳግመኛም ስለ በደላችንና ስለ ኀጢአታችን ዘመናችን ከቀደሙ አባቶቻችን አንሶአልና ሕፃናት ሳሉ የሚሞቱ አሉ።"
                        },
                        {
                            "verse": 10,
                            "text": "የአባቶቻችን ዘመን ግን ትእዛዙን ስለ ጠበቁ፥ እግዚአብሔርንም ስለ አላሳዘኑት በዝቶ ነበር።"
                        },
                        {
                            "verse": 11,
                            "text": "ያስተምሯቸውም ዘንድ ሴቶች ልጆቻቸውን ገሠጹ፤ የእግዚአብሔርንም ትእዛዝ እንዳይተላለፉ ወንዶች ልጆቻቸውን ገሠጹ።"
                        },
                        {
                            "verse": 12,
                            "text": "ስለዚህም ከወንዶችና ከሴቶች ልጆቻቸው ጋራ የእግዚአብሔርን ትእዛዝ ስላላፈረሱ በእውነት ዘመናቸው በዝቶ ነበር።"
                        }
                    ]
                }
            ]
        },
        {
            "chapter": 19,
            "sections": [
                {
                    "title": null,
                    "verses": [
                        {
                            "verse": 1,
                            "text": "የቃየን ልጆችም በበዙ ጊዜ በገናንና ከበሮን፥ መሰንቆንና ሳንቲን፥ ጨዋታንና ዘፈንን ሁሉ አደረጉ።"
                        },
                        {
                            "verse": 2,
                            "text": "ዳግመኛም መልከ መልካም ነበረችና ስለ እርሷ ብሎ ከገደለው ከጻድቁ ከአቤል ሚስት መልከ መልካሞችና ደመግቡዎች ሴቶች ልጆች ለቃየን ተወለዱለት፤ ወንድሙንም ከገደለው በኋላ እርሷን አገባት፤ ያችም የእርሱ ነበረች።"
                        },
                        {
                            "verse": 3,
                            "text": "እነርሱንም ይዞ ከአባቱ ተለይቶ በምዕራብ በኩል ወደ ቄፋዝ ሸለቆዎች ሔደ፤ የዚያች የመልከ መልካምዋ ልጆችም እንደ እናታቸው መልከ መልካሞች ነበሩ።"
                        },
                        {
                            "verse": 4,
                            "text": "ስለዚህም መላእክት ወደ ቃየን ልጆች ወረዱ፤ አንዲት ሰዓትም አልቈዩም፥ የመረጧቸውንም ለራሳቸው ሚስቶች አደረጉ።"
                        },
                        {
                            "verse": 5,
                            "text": "ስለዚህም ስለ ስሕተታቸው ከእነርሱ ጋራ በአንድነት ወደ ስሕተት ወስደውናልና እግዚአብሔር እኛንም፥ እነርሱንም ተቈጣን።"
                        },
                        {
                            "verse": 6,
                            "text": "ዲያብሎስም “እንደ ፈጣሪያችሁ እንደ እግዚአብሔር አማልክት ትሆናላችሁ” ብሎ ሸንግሎ አባታችን አዳምንና እናታችንን ሔዋንን ወደ እርሱ ስሕተት ወሰዳቸው።"
                        },
                        {
                            "verse": 7,
                            "text": "እነርሱ ግን በድንቍርናቸው እውነት መስሏቸው፥ ለቅዱስ ስሙ ይሰግዱና ያመሰግኑ ዘንድ ካለመኖር ወደ መኖር ያመጣቸውን የፈጣሪያቸውን ትእዛዝ አፈረሱ።"
                        },
                        {
                            "verse": 8,
                            "text": "የእግዚአብሔርን ሀብት ለራሳቸው ያደረጉ እነዚያን ግን እርሱ ጌታቸው አዋረዳቸው፤ ያን ትዕቢተኛም አዋረደው።"
                        },
                        {
                            "verse": 9,
                            "text": "ዳዊት፥ “በኀጢአተኛ ትዕቢት ድሃው ይቃጠላል” ብሎ እንደ ተናገረ አባታችን አዳም በዲያብሎስ ትዕቢት በፈጣሪው በእግዚአብሔር ዘንድ በእውነተኛ ፍርድ ተፈርዶበታልና።"
                        },
                        {
                            "verse": 10,
                            "text": "እንዲሁም በቃየን ልጆች የሳቱ መላእክት ወደ ስሕተታቸው ወሰዱን። ስለዚህም እግዚአብሔር የሰጠን ዘመናችን ከአባቶቻችን ዘመን አነሰ።"
                        },
                        {
                            "verse": 11,
                            "text": "እነርሱ ግን በጎ ሥራ ሠርተው ነበር፤ ክፉም አይቀርባቸውም ነበር፤ ልቡናቸውን በእግዚአብሔር አጽንተው ነበርና፥ ካስተማሯቸው ከእግዚአብሔር ትእዛዝ ፈቀቅ እንዳይሉም ወንዶችና ሴቶች ልጆቻቸውን ያስተምሩ ነበርና።"
                        },
                        {
                            "verse": 12,
                            "text": "እነርሱ ግን በጎ ሥራ ቢሠሩ ለልጆቻቸው ካልነገሩና ካላስተማሯቸው የሚጠቅማቸው አልነበረም።"
                        },
                        {
                            "verse": 13,
                            "text": "ዳዊት እንደ ተናገረ፥ “ከልጆቻቸው ለሌላ ትውልድ አልሰወሩም፤ የእግዚአብሔርንም ክብር፥ ያደረገውን ኀይሉንና ተአምራቱን አስተማሩ፤ እነርሱ እንደ አስታወሱ ለልጆቻቸው ያስተምሩ ዘንድ፥ ያስተውሉና ያደርጉም ዘንድ፥ የእግዚአብሔርንም ፍርድ አደራ ይሏቸው ዘንድ፥ በሥነ ምግባራቸው እግዚአብሔርን ደስ እንዳሰኙት እንደ አባቶቻቸውም ትእዛዙን ይጠብቁ ዘንድ ነገሩ።"
                        },
                        {
                            "verse": 14,
                            "text": "በሕፃንነታቸው እግዚአብሔርን መፍራትንና ፍርዱን እነርሱ ከአባቶቻቸው እንደ ተማሩ፥ አባቶቻቸው አደራ ያስጠበቋቸው ትእዛዙን አልተዉም።"
                        },
                        {
                            "verse": 15,
                            "text": "ልጆቻቸውም ጠባያቸውን ያሳምሩ ዘንድ፥ ለፈጣሪያቸውም ክብርን ይሰጡ ዘንድ ከአባቶቻቸው ተማሩ፤ ሕጉን ጠብቀዋልና፥ እርሱንም ወደውታልና።"
                        },
                        {
                            "verse": 16,
                            "text": "እርሱም ጸሎታቸውን ይሰማቸዋል፤ ልመናቸውንም ቸል አይልም፤ እርሱ ግን ይቅር ባይ ነው።"
                        },
                        {
                            "verse": 17,
                            "text": "ቁጣውንም መመለስ ያበዛል፤ በመቅሠፍቱም ሁሉ አያጠፋም ነበር።”"
                        }
                    ]
                }
            ]
        },
        {
            "chapter": 20,
            "sections": [
                {
                    "title": null,
                    "verses": [
                        {
                            "verse": 1,
                            "text": "ወንድሞቻችን፥ አስቡ፤ እግዚአብሔር በጎ ሥራን የሚሠሩ ሰዎች ጽድቃቸውን እንደሚጠብቅ ቀድሞ የነገሩአችሁን አትርሱ።"
                        },
                        {
                            "verse": 2,
                            "text": "በምድርም ላይ ፍሬያቸውን ያበዛል፤ ስም አጠራራቸውም ለበጎ ነገር እስከ ዘለዓለም ይኖራል፤ ዘራቸውም በምድር ላይ እህልን አይቸገርም።"
                        },
                        {
                            "verse": 3,
                            "text": "ስለ እነርሱ ይከራከርላቸዋልና፥ በጠላታቸውም እጅ አይጥላቸውምና ከባላጋራዎቻቸውና ከሚጠሏቸው ከጠላቶቻቸው ሁሉ እጅ ያድናቸዋል።"
                        },
                        {
                            "verse": 4,
                            "text": "ስሙንም ለሚወድዱ በመከራቸው ጊዜ ረዳት ይሆናቸዋል፤ ይጠብቃቸዋልም፤ ኀጢአታቸውንም ሁሉ ይቅር ይላቸዋል።"
                        }
                    ]
                }
            ]
        },
        {
            "chapter": 21,
            "sections": [
                {
                    "title": null,
                    "verses": [
                        {
                            "verse": 1,
                            "text": "ዳዊት በእግዚአብሔር ተአመነ፤ በእርሱም አምኗልና መጠጊያ ሆነው፤ ከንጉሡ ከሳዖልም እጅ አዳነው።"
                        },
                        {
                            "verse": 2,
                            "text": "ልጁ አቤሴሎምም በተነሣበት ጊዜ፥ ኢሎፍላውያንም በተነሡበት ጊዜ፥ አማሌቃውያንና ኤዶማውያን፥ ቀርኒዎናውያንም በተነሡበት ጊዜ በእርሱ አምኗልና፥ ሕጉንም ጠብቋልና ከተቃወሙት ጠላቶቹ ሁሉ እግዚአብሔር ዳዊትን አዳነው።"
                        },
                        {
                            "verse": 3,
                            "text": "ያላመኑበትን ክፉ የሆኑ ነገሥታትን ግን እግዚአብሔር አላዳናቸውም፤ ድል መንሣት ከእግዚአብሔር ነውና በጠላቶቻቸው እጅ ድል ተነሡ እንጂ።"
                        },
                        {
                            "verse": 4,
                            "text": "ሕዝቅያስም በእግዚአብሔር አመነ፤ ከትዕቢተኛው ከአሶራዊውም እጅ አዳነው።"
                        },
                        {
                            "verse": 5,
                            "text": "ልጁ ምናሴ ግን እምነቱን በእግዚአብሔር አላደረገምና በጠላቱ እጅ ድል ተነሣ፤ ምናሴን ድል የነሡት እነዚያ ጠላቶቹም እንደ እርሱ አልሆኑም፤ መታመኑን በእግዚአብሔር አላደረገምና፥ ፈጽሞ ያከበረውና ያገነነው እግዚአብሔርንም አልፈራውምና አስረው ወደ ሀገራቸው ወሰዱት እንጂ፤"
                        },
                        {
                            "verse": 6,
                            "text": "ዘመኑ ይበዛ ዘንድ፥ ጠላቱንም ይከራከርለት ዘንድ በኋላና በፊትም ኀይልንና ጽንዕን ይሆነው ዘንድ በፈጣሪው በእግዚአብሔር ዘንድ መንገዱን አላሣመረምና ከሰጠው ሀብት ከለከለው።"
                        },
                        {
                            "verse": 7,
                            "text": "በብዙ ሠራዊትና በፈረሶች፥ በቀስትና በጋሻም ከመታመን በእግዚአብሔር መታመን ይሻላልና።"
                        },
                        {
                            "verse": 8,
                            "text": "በእርሱም የታመነ ሰው በሕይወት ይኖራል፤ ይከብራል፤ ፈጽሞም ከፍ ከፍ ይላል።"
                        },
                        {
                            "verse": 9,
                            "text": "እግዚአብሔር ለፊት አያዳላምና በእግዚአብሔር ያላመኑና፥ በገንዘባቸው ብዛት ያመኑ ሰዎች ግን ከሰጣቸው ጸጋና ክብር የወጡ ይሆናሉ።"
                        },
                        {
                            "verse": 10,
                            "text": "ያመኑበትን ግን ይጠብቃቸዋል፤ ዐላዋቂ የሚሉትን ሰዎች ግን ዐላዋቂዎች ያደርጋቸዋል፤ እግዚአብሔርንም ለመከተል፥ ሕጉንም ለመጠበቅ ልቡናቸውን አላስጨከኑምና በመከራቸው ጊዜና ጠላቶቻቸው በተቃወሙአቸው ጊዜ ፈጥኖ አይረዳቸውም።"
                        },
                        {
                            "verse": 11,
                            "text": "እግዚአብሔርን በመከተል ትእዛዙንና ሕጉን ለመጠበቅ ለጨከነ ግን በመከራው ጊዜ መጠጊያ ይሆነዋል።"
                        },
                        {
                            "verse": 12,
                            "text": "ጠላቱን በመግደልና የጠላቱን ከብት በመማረክ፥ የጠላቱን ሀገር ሰውም በመማረክ፥ የዘመናት ዝናምን በማዝነም፥ በቡቃያውም ፍሬ፥ ክምርንም በማግባት፥ በተክሉ ቦታው ፍሬም፥"
                        },
                        {
                            "verse": 13,
                            "text": "በሳተኑና በበልጉም ፍሬ፥ ሣሩንና ልምላሜውን በመስጠት፥ ከእጁ በታች ያሉ ወገኖቹም ደስ ይላቸው ዘንድ የተለያዩ ፍሬዎችን በመስጠት ደስ ያሰኘዋል።"
                        },
                        {
                            "verse": 14,
                            "text": "የሌላውን ድካም ይበሉ ዘንድ፥ ከጠላታቸውም በዘረፉት ገንዘብ ይጠግቡ ዘንድ፥ እንስሳትን፥ በጎችንና ላሞችንም ይዘርፉ ዘንድ፥ የሌላውንም ማዕድ ይበሉና ይለብሱ ዘንድ፥ የጠላቶቻቸውንም ልጆች ምርኮ ይወስዱ ዘንድ ደስ ያሰኘዋል።"
                        },
                        {
                            "verse": 15,
                            "text": "እግዚአብሔርም ይህን ሁሉ ለሚወድደው ያደርግለታል፤ የሚጠላውን ግን ለጠላቱ ብዝበዛ ያደርገዋል።"
                        },
                        {
                            "verse": 16,
                            "text": "እጁንና እግሩን ያስረዋል፤ በጠላቱም እጅ ይጥለዋል፤ ለጠላቶቹም መዘባበቻ ያደርገዋል፤ የእግዚአብሔርንም ሕግ ያፈረሰ፥ ደም አፍሳሽ ሆኗልና በቤቱ ዘር ደስ አያሰኘውም።"
                        },
                        {
                            "verse": 17,
                            "text": "በፍርድም ጊዜ አይጸናም፤ ለክፉ አድራጊዎችም ክፉን በሚከፍልበት ጊዜ ክፋትን ለሚሠሩ የሥራቸውን ፍሬ ይከፍላቸዋል።"
                        },
                        {
                            "verse": 18,
                            "text": "በጎ ለሚያደርጉ ግን በጎውን ይከፍላቸውና ሰው በእጁ ይጠብቃቸው ዘንድ ከእግዚአብሔር ታዘዘ።"
                        },
                        {
                            "verse": 19,
                            "text": "እርሱም ትእዛዙን ይጠብቅ ዘንድ ታዘዘ፤ ፈቃዱንም ያደርግ፥ የፈጠረውንም እግዚአብሔርን ያመሰግን ዘንድ፥ በፍጥረቱ ሁሉ ላይ አገልጋይ ነውና፥ ከሥጋዊ ፍጥረት ሁሉ ከሰው ብቻ በቀር የፈጣሪውን ትእዛዝ የተላለፈ የለም።"
                        },
                        {
                            "verse": 20,
                            "text": "ሁሉም ያውቁታል፤ እግዚአብሔርም በየሥርዐታቸው የሚኖሩትን ሁሉ እንዳዘዛቸው በትእዛዙና በሕጉ ይጠበቃሉ።"
                        },
                        {
                            "verse": 21,
                            "text": "ሰው ግን በአራዊትና በእንስሳ፥ በአዕዋፍም፥ በፍጥረቱም ሁሉ በአነገሠው በእግዚአብሔር ላይ ይደፋፈራል።"
                        },
                        {
                            "verse": 22,
                            "text": "በባሕር ያለውን፥ በየብስ ያለውንም ሁሉ ቢሆን የፈጠረውን ፍጥረት ሁሉ እግዚአብሔር ለአባታችን ለአዳም ሰጠው፤ የወደደውን ያደርግ ዘንድ፥ በምድርም እንደ እህል ይበላቸው ዘንድ፥ ይገዛቸውና ያሠራቸውም ዘንድ፥ አራዊትም ቢሆኑ፥ እንስሳትም ቢሆኑ ለሰው ይታዘዙ ዘንድ እግዚአብሔር ሰጣቸው፤ የነገሡ ሰዎችም ክብርን ለሰጣቸው ለእግዚአብሔር ይታዘዙ ዘንድ፥ ያደሉለትና ይታዘዙለት ዘንድ በፍጥረቱ ሁሉ ላይ ሾማቸው።"
                        },
                        {
                            "verse": 23,
                            "text": "ከሕጉ ቢወጡ ግን እርሱ ከሰጣቸው ሀብት ይለያቸዋል፤ ሰማይንና ምድርን የሚገዛ ነውና ፈቃዱን ለሚያደርግ ይሰጠዋል።"
                        },
                        {
                            "verse": 24,
                            "text": "የወደደውን ይሾመዋል፤ የወደደውንም ይሽረዋል፤ ይገድላል፤ ያድናልም፤ ይገርፋል፤ ይቅርም ይላል።"
                        },
                        {
                            "verse": 25,
                            "text": "እንደ እርሱ ያለ ሌላ የለም፤ ለፈጠረው ፍጥረት ሁሉ እርሱ ጌታ ነውና የሚነቅፈው የለም፤ በላይ በሰማይ፥ በታችም በምድር ከእርሱ በቀር ሌላ አምላክ የለም።"
                        },
                        {
                            "verse": 26,
                            "text": "ይሾማል፤ ይሽራልም፤ ይገድላል፤ ያድናልም፤ ይገርፋል፤ ይቅር ይላልም፤ ያደኸያል፤ ያበለጽጋልም።"
                        },
                        {
                            "verse": 27,
                            "text": "የሚለምኑትን ልመናቸውን ይቀበላል፤ በንጹሕ ልቡና ፈቃዱን የሚያደርጉትንም እርሱ ጸሎታቸውን ይሰማቸዋል፤ በለመኑትም ሁሉ ፈቃዳቸውን ያደርግላቸዋል።"
                        },
                        {
                            "verse": 28,
                            "text": "ታላቁንና ታናሹንም እንዲታዘዙላቸው ያደርጋል፤ በተራሮችና በኮረብቶች፥ በዋሻዎችና በጫካዎች፥ በምድር ጕድጓድም፥ በባሕርና በየብስም ውስጥ ያለው ሁሉ የእነርሱ ነው።"
                        },
                        {
                            "verse": 29,
                            "text": "የአምላካቸውንም ፈቃድ ለሚያደርጉ፥ ሁሉ የእነርሱ ነው፤ ከበረከቱም አያሳጣቸውም፤ የምስጋናቸውንም ዋጋ ይሰጣቸዋል።"
                        },
                        {
                            "verse": 30,
                            "text": "በሰማይም ለአባቶቻቸው ለአብርሃምና ለይስሐቅ፥ ለያዕቆብም፥ ከሕጉና ከትእዛዙ ላልወጡ ለዳዊትና ለሕዝቅያስ፥ ለሳሙኤልም ያዘጋጀውን ክብር ይሰጣቸዋል፤"
                        },
                        {
                            "verse": 31,
                            "text": "ከጥንት ጀምሮ ላገለገሉት ለአባቶቻቸው ለአብርሃምና ለይስሐቅ ለያዕቆብም የማለላቸውን ርስት ይሰጣቸው ዘንድ፥ በመንግሥቱም ደስ ይላቸው ዘንድ።"
                        }
                    ]
                }
            ]
        },
        {
            "chapter": 22,
            "sections": [
                {
                    "title": null,
                    "verses": [
                        {
                            "verse": 1,
                            "text": "በጎ ሥራን የሚሠሩትን ሰዎች ስም እስኪ አስብ፤ ሥራቸውንም አትዘንጋ።"
                        },
                        {
                            "verse": 2,
                            "text": "የእግዚአብሔርን ፈቃድ ላደረጉ ደጋግ ነገሥታትና መኳንንት ባዘጋጃት የብርሃን ማደሪያ ከእነርሱ ጋር ደስ ይልህ ዘንድ ስምህ እንደ ስማቸው እንዲሆን ቅና።"
                        },
                        {
                            "verse": 3,
                            "text": "ዳግመኛም እንደሚፈረድባቸው፥ ከሞቱም በኋላ በሰው ዘንድ እንደሚያሟቸው የክፉዎች ነገሥታትንና መኳንንትን ስም ዕወቅ፤ ተረዳም።"
                        },
                        {
                            "verse": 4,
                            "text": "እያዩና እየሰሙ መንገዳቸውን ለእግዚአብሔር አላሣመሩምና የእግዚአብሔርን ፈቃድ ከአደረጉ ከዝንጉዎችና ከከሓድያን ጋር ይፈረድባቸዋል።"
                        },
                        {
                            "verse": 5,
                            "text": "አንተም ቸርና የዋህ፥ ቅንም ሁን እንጂ እግዚአብሔር በተቈጣቸው በዝንጉዎች ጎዳና አትሒድ።"
                        },
                        {
                            "verse": 6,
                            "text": "በእውነትም ፍረድ፤ ባልቴቲቱንና የሙት ልጅን አጽድቅ፤ ከሚቀሟቸው ከኀጢአተኞች ሰዎች እጅ አድን።"
                        },
                        {
                            "verse": 7,
                            "text": "ከሚቀማው እጅ ታድነው ዘንድ ለሙቱ ልጅ እንደ አባቱ ቁምለት፤ ንስሓ ያልገቡ ኃጥኣንም በሚቀመጡበት የእሳት ባሕር እንዳትደነግጥ የሙት ልጅ እንባ በፊትህ በፈሰሰ ጊዜ ደንግጥ።"
                        },
                        {
                            "verse": 8,
                            "text": "እግርህንም ወደ ሰላም ጎዳና አቅና፤ የእግዚአብሔር ዐይኖች ወደ ጻድቃኑ፥ ጆሮዎቹም ወደ ልመናቸው ናትና ሰላምን ፈልጋት፤ ተከተላትም።"
                        },
                        {
                            "verse": 9,
                            "text": "የእግዚአብሔር ፊቱ ግን መታሰቢያቸውን ከምድር ያጠፋ ዘንድ ክፉ ሥራን ወደሚሠሩ ነው፤ በተራራና በቅጥር የሚጠጋ ወንድንም አያስቀርም።"
                        },
                        {
                            "verse": 10,
                            "text": "ቃሌን የማይጠብቁትንም እስካጠፋቸው ድረስ ፊቴን አልመልስም። የሚጠሉኝንና ቃሌን የማይጠብቁትን የምበቀል እኔ እግዚአብሔር ቀናተኛ ነኝና።"
                        },
                        {
                            "verse": 11,
                            "text": "የሚያከብሩኝንና ቃሌን የሚጠብቁትንም አከብራቸዋለሁ።"
                        }
                    ]
                }
            ]
        },
        {
            "chapter": 23,
            "sections": [
                {
                    "title": null,
                    "verses": [
                        {
                            "verse": 1,
                            "text": "ወንድሙ የሚወድደው መስሎት በየዋህነት የተከተለውን ወንድሙን በገደለው በቃየል መንገድ አትሒድ።"
                        },
                        {
                            "verse": 2,
                            "text": "እርሱም በሴት ቀንቶ ወንድሙን ገደለው፤ በደልንና ቅናትን፥ ክዳትንም በባልንጀራቸው ላይ የሚያደርጉ ሰዎች እንደ እርሱ ናቸው።"
                        },
                        {
                            "verse": 3,
                            "text": "በቃየል ጐዳና ሔዱ፤ በየዋሁ በአቤል መንገድም አይደለም፤ አቤል እንደ በግ የዋህ ነውና፥ ደሙም በንጹሕ ልቡና ለእግዚአብሔር እንደ ሠዉት እንደ ንጹሕ በግ ደም ነውና። በየዋሁ በአቤል መንገድ የሚሄዱ ግን እግዚአብሔርን ይወድዱታል።"
                        },
                        {
                            "verse": 4,
                            "text": "እንደ አቤል የዋሆች ሆነዋልና እግዚአብሔርም በየዋህነት የሚሄደውን ሁሉ እንደ ጻድቁና እንደ የዋሁ አቤል ይወድደዋል።"
                        },
                        {
                            "verse": 5,
                            "text": "ክፉዎችን ግን እግዚአብሔር ቸል ይላቸዋል፤ ፍርዳቸውም በአንገታቸው ላይ ይጠብቃቸዋል፤ በትከሻቸውም ላይ የተጻፈ ነው። በፍርድ ጊዜም በመላእክትና በሰዎች፥ በፍጥረቱም ሁሉ ፊት ያነቧታል።"
                        },
                        {
                            "verse": 6,
                            "text": "የዚያን ጊዜም የእግዚአብሔርን ፈቃድ ያላደረጉ ከሓዲዎችና ዐመፀኞች ያፍራሉ።"
                        },
                        {
                            "verse": 7,
                            "text": "“እስከ ዘለዓለሙ ድረስ መውጫ በሌለባት በገሃነመ እሳት ጨምሩዋቸው” የሚል አስደንጋጭ ቃል ይሰጣቸዋል።"
                        }
                    ]
                }
            ]
        },
        {
            "chapter": 24,
            "sections": [
                {
                    "title": null,
                    "verses": [
                        {
                            "verse": 1,
                            "text": "ጌዴዎን እግዚአብሔርን በታመነው ጊዜ በጥቂት ሠራዊት እልፍና የብዙ ብዙ የሆኑ፥ እንደ አንበጣም ቍጥር የሌላቸው ያልተገረዙ የአሕዛብን ሠራዊት ድል ነሣ።"
                        },
                        {
                            "verse": 2,
                            "text": "ነገሥታትና መኳንንት ሆይ! ያለ እኔ ሌላ አምላክ የለምና ሌሎች አማልክትን አትመኑ።"
                        },
                        {
                            "verse": 3,
                            "text": "ከእናታችሁ ማኅፀን ያወጣኋችሁ፥ ያሳደግኋችሁም፥ የመገብኋችሁም፥ ያለበስኋችሁም እኔ አምላካችሁ እግዚአብሔር ነኝና ለምን ታመካኛላችሁ? ያለ እኔስ ሌላ አምላክን ለምን ታመልካላችሁ።"
                        },
                        {
                            "verse": 4,
                            "text": "ይኸን ሁሉ አደረግሁላችሁ፤ ምንስ ሰጣችሁኝ? እኔስ ከእናንተ ምን እሻለሁ? የነፍሳችሁን መዳን ነው እንጂ፥ በሕጌና በሥርዐቴ፥ በትእዛዜም ትሔዱ ዘንድ፥ እኔም የነፍሳችሁን ድኅነት እሰጣችሁ ዘንድ ነው እንጂ፤"
                        },
                        {
                            "verse": 5,
                            "text": "ሁሉን የሚገዛ እግዚአብሔር እንዲህ አለ፥ “ከጣዖትና ከጥንቆላ፥ ከሟርትም ራሳችሁን አድኑ።”"
                        },
                        {
                            "verse": 6,
                            "text": "በእነዚህ ይህን በሚያደርጉና በሚሰሟቸውም ላይ፥ ፈቃዳቸውን በሚያደርጉና ወዳጅም በሚሆኗቸው ላይ፥ በትእዛዛቸውም በሚሔዱ ላይ የእግዚአብሔር መቅሠፍት ይመጣባቸዋል።"
                        },
                        {
                            "verse": 7,
                            "text": "የማያውቋችሁና የማይራሩላችሁ ሕዝብ ይነሡባችኋልና፥ የፈጠራችሁ የእግዚአብሔርንም ፈቃድ ካላደረጋችሁ ከነቢዩ ከሳሙኤል ጀምሮ ነቢያት እንደ ተናገሩ፥ ዳግመኛም ሕዝቅኤልና ሄኖክ እንደ ተናገሩ፥ አሳፍም እንደ ተናገረ የድካማችሁን ፍሬ ይበላሉ።"
                        },
                        {
                            "verse": 8,
                            "text": "እንዲህም አለ፥ “ክፉ ሰዎች ልብሳቸውን ለውጠው ይመጣሉ፤ ከመብላትና ከመጠጣት፥ በብርና በወርቅም ከማጌጥ፥ እግዚአብሔርም የማይወድደውን ሥራ ሁሉ ከመሥራት በቀር ሌላ ሕግ የላቸውም።"
                        },
                        {
                            "verse": 9,
                            "text": "እነርሱ ግን ወደ መብልና መጠጥ ለመሄድ የተዘጋጁ ናቸው፤ ከዕንቅልፋቸውም ከነቁ በኋላ ከጧት ጀምሮ እስከ ማታ ወደ ክፉ ሥራ ይሮጣሉ። በመንገዳቸው ጕስቍልናና ጥፋት እንጂ ለእግራቸው የሰላም ጎዳና የለውም።"
                        },
                        {
                            "verse": 10,
                            "text": "የሰላም መንገድንም አያውቋትም፤ በዐይኖቻቸውም ፊት እግዚአብሔርን መፍራት የለም፤ ሃይማኖትና ምግባር የሌላቸው ጠማሞችና ክፉዎች ናቸው፤ ስስታሞች፥ በላተኞችና ጠጪዎች፥ ሰካራሞችና በደላቸውም ያለ ሕግ ነው። ወደ መዳራትና ደም ወደ ማፍሰስ ወደ ስርቆትና ወደ መክዳትም፥ በግፍም የሌላውን ገንዘብ ወደ መቀማት የሚሄዱ ናቸው።"
                        },
                        {
                            "verse": 11,
                            "text": "ያለ ፍርድና ያለ ሕግም የሚወቅሱ ናቸው፤ የፈጠራቸው እግዚአብሔርንም አይፈሩትምና በፊታቸው ሐፍረት የለም።"
                        },
                        {
                            "verse": 12,
                            "text": "የሚያዩትን የሰውን ፊት አያፍሩም፤ የሽበታምና የሽማግሌ ፊትን አያፍሩም፤ የዓለምንም ገንዘብ በሰሙ ጊዜ በዐይናቸው ሳያዩት የራሳቸው ገንዘብ ያደርጉታል፤ በዐይናቸው ፊት እግዚአብሔርን መፍራት የለምና በዐይናቸው በአዩት ጊዜ ባፋቸው የበሉት ይመስላቸዋል።"
                        },
                        {
                            "verse": 13,
                            "text": "መኳንንቶቻቸውም ያደራ ገንዘብ ይበላሉ፤ እነርሱም ከዳተኞች ናቸውና፥ በአንደበታቸውም እውነት የለምና ጧት የተናገሩትን ማታ አይደግሙትም።"
                        },
                        {
                            "verse": 14,
                            "text": "የድሆችንና የጦም አዳሪዎችን ጩኸት ቸል ይላሉና፥ ስደተኞችንም ከሚቀሟቸው እጅ አያድኗቸውምና የሚያውኩ ንጉሦቻቸው ለክፋት ይፋጠናሉ።"
                        },
                        {
                            "verse": 15,
                            "text": "ስለዚህም የተበደለውንና ስደተኛውን ያድኗቸው እንጂ ነገሥታቱ ፍርድን የሚነፍጉ አይሁኑ።”"
                        },
                        {
                            "verse": 16,
                            "text": "እነርሱ ግን ግብር የሚያስገብሩ ደምንም የሚጠጡ ወንጀለኞች ናቸው፤ መንገዳቸውም ክፉ ነውና እንቦሳዪቱን ከእናትዋ ጋር፥ ወፍንም ከጫጩቶችዋ ጋር ሲበሉ አይራሩም፤ ያዩትንና የሰሙትንም ሁሉ ለየራሳቸው ያደርጋሉ።"
                        },
                        {
                            "verse": 17,
                            "text": "እነርሱ ለራሳቸው ይሰበስቡ ዘንድ ይወድዳሉ እንጂ ለሕመምተኞችና ለድሆች አይራሩም፤ በዐመፅም የሌላውን ገንዘብ ይቀማሉ፤ በቤታቸው ያደልቡ ዘንድ፥ በእርሱም ደስ ይላቸው ዘንድ ያገኙትን ሁሉ ይሰበስባሉ።"
                        },
                        {
                            "verse": 18,
                            "text": "ከጕድጓዱ እንደ ወጣ፥ ፍለጋውም እንደማይገኝ፥ ወደ ቤቱም እንደማይመለስ አሸን ፈጥነው ይጠፋሉና፥ በሕይወታቸው ሳሉ በጎ ሥራን ስላልሠሩ እግዚአብሔር በቍጣው በያዛቸው ጊዜ ለነፍሳቸው ወዮላት።"
                        },
                        {
                            "verse": 19,
                            "text": "እግዚአብሔር ቸል ባላቸው ጊዜ በአንድ ወገን እንደ አሉ አንድ ጊዜ ይጠፋሉ፤ እግዚአብሔርም ወደ ንስሓ ይመለሱ እንደ ሆነ ይታገሣቸዋል እንጂ ለማጥፋት አይቸኩልምና በጊዜው ይጠፋሉ።"
                        },
                        {
                            "verse": 20,
                            "text": "ወደ ንስሓ ባይመለሱ ግን ከእነርሱ አስቀድሞ እንደ ነበሩ፥ የእግዚአብሔርን ትእዛዝ በሚገባ እንዳልጠበቁ ከእነርሱ በፊት እንደ ነበሩት ቀደምት ያጠፋቸዋል።"
                        },
                        {
                            "verse": 21,
                            "text": "የሰው ሥጋ የሚበሉና የሰው ደም የሚጠጡ ናቸው፤ ወደ ኀጢኣት ለመሔድ ግፍን ይታጠቃሉና በፊታቸው ሁልጊዜ እግዚአብሔርን መፍራት የለም፤ ከመኝታቸው ከተነሡ በኋላ ዐመፅ ለመሥራት አያርፉም።"
                        },
                        {
                            "verse": 22,
                            "text": "በምድርም ላይ የብዙ ሰዎችን ሕይወት ያጠፉ ዘንድ፥ ሥራቸው መብላትና መጠጣት፥ ወደ ክፋትና ወደ ጥፋትም መሮጥ ነው።"
                        }
                    ]
                }
            ]
        },
        {
            "chapter": 25,
            "sections": [
                {
                    "title": null,
                    "verses": [
                        {
                            "verse": 1,
                            "text": "መንገዳቸው ጠማማ ነውና፥ ሁሉም የሚሄዱት በሚያስተው በሰይጣን መንገድ ነውና ሁሉን የሚገዛ እግዚአብሔር “በቍጣዬ በያዝኋት ጊዜ ለሰውነታቸው ወዮላት” ይላል።"
                        },
                        {
                            "verse": 2,
                            "text": "የእግዚአብሔርን መንገድ ግን አያውቁም፤ ወደ ኋላቸውም መልሰውታል፤ ሕጌንም ቸል ብለዋል።"
                        },
                        {
                            "verse": 3,
                            "text": "እኔም ኋላ በፍጻሜ ዘመን እንደ ሥራቸው ክፋት እከፍላቸዋለሁ። በፍርድ ቀንም የሥራቸው ክፋት በእኔ ዘንድ እንደ ተጻፈ እበቀላቸዋለሁ፤ የምገድል፥ የማድንም፥ የምገርፍ፥ ይቅር የምልም እኔ እግዚአብሔር ነኝና ከእጄ አያመልጡም።"
                        },
                        {
                            "verse": 4,
                            "text": "እኔ እግዚአብሔር ከአድማስ እስከ አድማስ ምሉ ነኝና፥ ፍጥረቱም ሁሉ በእጄ ነውና ከምድር በታችና ከሰማይ በላይ፥ በባሕርና በውኃዎችም ጥልቅ ከእጄ የሚያመልጥ የለም።"
                        },
                        {
                            "verse": 5,
                            "text": "በምድር በታች እባብን፥ በባሕርም ውስጥ ዓሣን፥ በአየርም ያሉ ወፎችን፥ በምድረ በዳም የሜዳ አህያውን አዝዛለሁ። ከአድማስ ጀምሮ እስከ አድማስ ድረስ የእኔ ነውና።"
                        },
                        {
                            "verse": 6,
                            "text": "በፊቴ ድንቅ ሥራንና ታምራትን የማደርግ እኔ ነኝና በላይ በሰማይ፥ በታችም በምድር ከእጄ የሚያመልጥ የለም፤ ወዴት ትሔዳለህ? ምንስ ትሠራለህ? የሚለኝም የለም።"
                        },
                        {
                            "verse": 7,
                            "text": "እኔም በመላእክት አለቆችና ሠራዊት ላይ አዝዛለሁ፤ የሚጠራው ስም ሁሉ የእኔ ነው፤ የሰማይ ወፎችም ሁሉ፥ የዱር አራዊትና እንስሳትም ሁሉ የእኔ ናቸው።"
                        },
                        {
                            "verse": 8,
                            "text": "የአዜብ ነፋስ የመስዕም ሐሩር ይነሣል፤ የኤርትራ ባሕርም በኋላ ዘመን ወደ እርሷ ከሚመጣው ግርማ የተነሣ ትደረፃለች።"
                        },
                        {
                            "verse": 9,
                            "text": "እርሱ ሕያዋንንና ሙታንን ከኖባና ከሳባ፥ ከኢትዮጵያና ከሕንደኬ፥ ከአውራጃዎቻቸውና ከወሰናቸው ሁሉ ጋር ይገዛልና።"
                        },
                        {
                            "verse": 10,
                            "text": "በእጁ ባለው በትርም በየዋህነት ሁሉን ይጠብቃል፤ ብትሩም ከበትሮች ሁሉ ይበልጣልና በጎቹን በበትሩ ይጠብቃል።"
                        },
                        {
                            "verse": 11,
                            "text": "ቀንዱም ከቀንዶች ሁሉ ይበልጣል። መንግሥቱም ከመንግሥት ሁሉ ከፍ ይላል። ሥልጣኑም ዓለሙን ሁሉ የሚገዛ ነው፤ ሁሉንም የሚችል ነው፤ የሚሳነውም የለም።"
                        },
                        {
                            "verse": 12,
                            "text": "በላይ ደመናዎችን ያዝዛል፤ በታች ለእንስሳት ሣርን ያበቅላል፥ በዝርዝሩም ላይ ፍሬን ይሰጣል።"
                        },
                        {
                            "verse": 13,
                            "text": "እንደ ወደደ ለሁሉ በየወገኑ ይመግባል፤ በየፍሬውም፥ በየምግቡም የፈጠረውን ሁሉ ይመግባል፤ በምድር በታችም ለገብረ ጕንዳን፥ ለኵብኩባ፥ ከምድር በላይም ለአውሬዎችና ለእንስሳት ይመግባቸዋል፤ ለሚጸልይም ጸሎቱን ይሰጠዋል፤ የባልቴቶችንና የሙት ልጆችን ልመና ቸል አይልም።"
                        },
                        {
                            "verse": 14,
                            "text": "ይልቁንም በየጊዜው ወደ እርሱ የሚለምኑ የንጹሓንን ጸሎት ይቀበላል። የክፉ ሰዎች ወንጀላቸው እንደ ጥቅል ነፋስ፥ የበደለኞችም ጉባኤያቸው እንደ ጉም ሽንት ነውና።"
                        },
                        {
                            "verse": 15,
                            "text": "ደስታቸውም እንደምትበር ወፍ ነውና፥ የብርና የወርቅ የሚሆን የመልካቸውም ደም ግባት በምድር ጠፊ ነውና ለዝንጉዎች መመርመሪያቸው ነው እንጂ ወርቃቸው አይጠቅማቸውም፤ ልብሳቸውንም ብል ይበላዋል።"
                        },
                        {
                            "verse": 16,
                            "text": "የእህሉና የስንዴው ድልብም በትልና በነቀዝ ይበላል፤ ሁሉም ትናንትና እንዳለፈችው ቀን ያልፋል፤ ከአፍ የወጣ ቃልም እንደማይመለስ የኃጥአን ብዕላቸው እንደዚሁ ነው፤ የአማረ አኗኗራቸውም እንደሚያልፍ ጥላ ነው፤ የኃጥኣንም ብዕላቸው በእግዚአብሔር ፊት እንደ ተውሶ ልብስ ነው።"
                        },
                        {
                            "verse": 17,
                            "text": "ጻድቃን ግን ቢበለጽጉ እግዚአብሔር ቸል አይላቸውም፤ ለድሃ እየራሩ፥ የሙት ልጆችንና የችግረኞችን ፍርድ እያዳመጡ፥ ከልብሳቸውም ለተራቆቱት እያለበሱ፥ እግዚአብሔር ከሰጣቸው ከቤታቸው ጥሪት ቸል ሳይሉ ለስደተኛውና ለጦም አዳሪው ይሰጡ ዘንድ በልጽገዋልና።"
                        },
                        {
                            "verse": 18,
                            "text": "የመሃይምናንንም ፍርድ አያደሉም፤ የምንደኛውንም ደመወዝ አያሳድሩም፤ የእግዚአብሔር ነገር አፉ ሁለት እንደ ሆነ ሰይፍ እውነትና ክቡር ነውና በወራቶቻቸው ቍጥር፥ በሚዛናቸውም ልክ ዐመፅን አያደርጉም።"
                        }
                    ]
                }
            ]
        },
        {
            "chapter": 26,
            "sections": [
                {
                    "title": null,
                    "verses": [
                        {
                            "verse": 1,
                            "text": "ድሆች ግን ዳግመኛ በመኝታቸው ያስባሉ፤ ባለጠጎች ካልተቀበሏቸውም ልምላሜ እንደሌለው እንደ ደረቅ እንጨት ይሆናሉ፤ ርጥበትም ከሌለ ሥር አይለመልምም፤ ሥርም ከሌለ ቅጠሉ አይለመልምም።"
                        },
                        {
                            "verse": 2,
                            "text": "ቅጠል ለፍሬ ጌጥ ያገለግላልና ቅጠሉ ካልለመለመ ፍሬ አያፈራም፤ የሰው ራሱ የጽድቅ ፍሬ ነውና ፍሬ የሌለው በጎ ሥራ የለውም።"
                        },
                        {
                            "verse": 3,
                            "text": "ጽድቅን ቢሠራ ቅንነትን ያፈራል፤ እግዚአብሔርም እውነትንና ቅንነትን በሚሠራ ሰው ደስ ይለዋል።"
                        },
                        {
                            "verse": 4,
                            "text": "ለሚጸልይም ጸሎቱንና የአንደበቱን ዋጋ ይሰጠዋል፤ ጻድቁንም ስለ ሠራው ጽድቅ አይበድለውም።"
                        },
                        {
                            "verse": 5,
                            "text": "እግዚአብሔር ጻድቅ ነውና፤ ጽድቅንም ይወድዳልና ኃጥኡን ስለ ሠራው ክፉ ሥራ ያለ ንስሓ አያጸድቀውም፤ የሰውም ሁሉ ነፍስ በእጁ ተይዟልና፥ ሰማይንና ምድርንም የሚገዛ ነውና በፍርድ ለባለጠጋና ለድሃ ፊት አያዳላም።"
                        }
                    ]
                }
            ]
        },
        {
            "chapter": 27,
            "sections": [
                {
                    "title": null,
                    "verses": [
                        {
                            "verse": 1,
                            "text": "ዓለሙን ሁሉ ከአለመኖር ፈጠረ፤ ተራሮችንና ኮረብቶችንም ፈጽሞ አዘጋጀ፥ ምድርንም በውኃ ላይ አጸናት፤ እንዳትነዋወጥም በአሸዋ ወሰናት፤ በመጀመሪያ የእግዚአብሔር ቃሉ “ብርሃን ይሁን” ብሏልና።"
                        },
                        {
                            "verse": 2,
                            "text": "ዓለም በጨለማ ሳለ ብርሃን ሆነ፤ እግዚአብሔርም ሥራውን ሠራ፤ በሚገባና በተስተካከለ ዓለምን አዘጋጅቶ አጸናት፤ ምሽትና ጨለማ ይሁን አለ፤ ምሽትና ጨለማም ሆነ።"
                        },
                        {
                            "verse": 3,
                            "text": "ዳግመኛም እግዚአብሔር ብርሃን ይሁን አለ፤ ነጋ፤ ብርሃንም ሆነ፤ የላይኛውንም ውኃ ወደ ሰማይ ከፍ ከፍ አደረገው።"
                        },
                        {
                            "verse": 4,
                            "text": "እንደ ድንኳንም ዘረጋው፤ በነፋስም አጸናው፤ የታችኛውንም ውኃ በባሕሩ ጥልቅ በታች አኖረው።"
                        },
                        {
                            "verse": 5,
                            "text": "የባሕሩንም ቍልፍ በአሸዋ ዘጋው፤ ወደ ታችም እንዳይሰጥሙ በመንፈሱ አጸናቸው፤ አራዊትንና እንስሳትንም በውስጧ አኖራቸው፤ ታላላቆች እንስሳትንም፤ ቍጥር የሌላቸው የሚታዩና የማይታዩትንም በውስጧ አኖራቸው።"
                        },
                        {
                            "verse": 6,
                            "text": "በሦስተኛው ቀን እግዚአብሔር በምድር ላይ አትክልትን፥ ሣሩን ሁሉ፥ እንጨቶችን፥ በየወገናቸው የሚያፈሩ ፍሬዎችንም፥"
                        },
                        {
                            "verse": 7,
                            "text": "ሊያዩትም ያማረ፥ ሊበሉትም የጣፈጠ ፈጠረ፤ የሕይወት ዛፍን፥ ሣርንም፥ ዘሩ ከውስጡ የሚገኝ ተክልንም ሁሉ ፈጠረ። ለከብቶችና ለአውሬዎች፥ ለወፎችም መብልን ፈጠረ፤ ለፈጠረውም ሁሉ ምግብን ሰጠ።"
                        },
                        {
                            "verse": 8,
                            "text": "ማታም ሆነ፤ ነጋም፤ በአራተኛዪቱም ቀን እግዚአብሔር በሰማይ ጠፈር ብርሃን ይሁን አለ፤ እግዚአብሔርም ፀሐይን፥ ጨረቃንና ከዋክብትን ፈጠረ። በምድር ላይ ያበሩ ዘንድ፥ መዓልትና ሌሊትንም ይመግቧቸው ዘንድ በሰማይ ጠፈር ሾማቸው።"
                        },
                        {
                            "verse": 9,
                            "text": "ከዚህም በኋላ ፀሐይ፥ ጨረቃና ከዋክብት፥ መዓልትና ሌሊትም ተፈራረቁ።"
                        },
                        {
                            "verse": 10,
                            "text": "በአምስተኛዪቱም ቀን እግዚአብሔር በውኃ ውስጥ የሚኖሩ አራዊትንና እንስሳትን ሁሉ ፈጠረ፤ በሰማይ ላይ የሚበሩ ወፎችንም ሁሉ፥ የሚታየውንና የማይታየውን፥ ይህንም ሁሉ እግዚአብሔር ፈጠረ።"
                        },
                        {
                            "verse": 11,
                            "text": "በስድስተኛዪቱም ቀን አውሬዎችንና እንስሳትን፥ ትሎችንም ፈጠረ፤ ሁሉንም ፈጥሮና አዘጋጅቶ አዳምን በአርአያውና በምሳሌው ፈጠረው።"
                        },
                        {
                            "verse": 12,
                            "text": "የፈጠራቸውን እንስሳትና አውሬዎችን ሁሉ ይነግሥባቸው ዘንድ ሰጠው፤ ዳግመኛም እንስሳትንና አራዊትን ሁሉ፥ ዓሣዎችንም ሁሉ፥ በባሕር ያሉ ዓሣ አንበሪዎችንም ሁሉ ሰጠው።"
                        },
                        {
                            "verse": 13,
                            "text": "በምድር ላይ ያሉ ላሞችን ሁሉና በጎችንም፥ የሚታየውንና የማይታየውን እንስሳ ሁሉ ሰጠው።"
                        },
                        {
                            "verse": 14,
                            "text": "በመልኩና በምሳሌው የፈጠረው አዳምንም በገነት አኖረው፤ ይበላ ዘንድ፥ ገነትንም ይኰተኵታት ዘንድ፥ በዚያ እግዚአብሔርን ያመሰግነው ዘንድ አዘዘው።"
                        },
                        {
                            "verse": 15,
                            "text": "የእግዚአብሔርንም ትእዛዝ እንዳያፈርስ ሞትን ከሚያመጣ፥ ክፉና በጎንም ከሚያሳውቅ ዛፍ እንዳይበላ አዘዘው።"
                        },
                        {
                            "verse": 16,
                            "text": "“ከዚያ ዛፍ በበላችሁ ጊዜ ሞትን ትሞታላችሁ” ብሏልና።"
                        },
                        {
                            "verse": 17,
                            "text": "እናታችን ሔዋን በእባብ ማሳት ተሸንግላ ከዚያ ከዕፀ በለስ በላች፤ ለአባታችን ለአዳምም ሰጠችው።"
                        },
                        {
                            "verse": 18,
                            "text": "ከዚያም ዛፍ በላ፤ በራሱና በልጆቹም ላይ ሞትን አመጣ።"
                        },
                        {
                            "verse": 19,
                            "text": "ትእዛዙን አፍርሷልና፥ እግዚአብሔር ከእርሱ አትብላ ብሎ ካዘዘው ከዚያም ከዕፀ በለስ በልትዋልና እግዚአብሔር በአባታችን በአዳም ላይ ተቈጣ፤ ከገነትም አስወጥቶ ሰደደው፤ ያርሳት ዘንድ፥ በፊቱም ወዝ የድካሙን ዋጋ ይበላ ዘንድ ትእዛዙን በአፈረሰ ጊዜ ስለ እርሱ የረገማትን፥ አሜከላና እሾህን የምታበቅል ያችን ምድር ሰጠው።"
                        },
                        {
                            "verse": 20,
                            "text": "እግዚአብሔርም ወደዚች ምድር በአወጣው ጊዜ አዳም ወደ ኀዘንና ወደ ልብ ትካዜ ተመለሰ። ምድርንም ያርሳት ዘንድ፥ በፊቱ ወዝ፥ በልፋትና በድካምም ይበላ ጀመር።"
                        }
                    ]
                }
            ]
        },
        {
            "chapter": 28,
            "sections": [
                {
                    "title": null,
                    "verses": [
                        {
                            "verse": 1,
                            "text": "ከዚህም በኋላ ልጆቹ በዙ፤ ከእነርሱም እግዚአብሔርን የሚያመሰግኑትና የሚያከብሩት፥ ትእዛዙንም የማያፈርሱ ነበሩ።"
                        },
                        {
                            "verse": 2,
                            "text": "የሆነውንና የሚሆነውን የሚናገሩ ነቢያትም ነበሩ፤ ከልጆቹም ሐሰት የሚናገሩ፥ ሰውንም የሚበድሉ ኀጢአተኞች ነበሩ፤ የአዳም የበኸር ልጁ ቃየል ክፉ ሆነ፤ ወንድሙ አቤልንም ገደለው።"
                        },
                        {
                            "verse": 3,
                            "text": "ወንድሙን አቤልንም ስለ ገደለ እግዚአብሔር በቃየል እጅግ ተቈጣ፤ ደሙንም ስለ ጠጣች እግዚአብሔር ምድርን ተቈጣት።"
                        },
                        {
                            "verse": 4,
                            "text": "እግዚአብሔርም ቃየልን፥ “ወንድምህ አቤል ወዴት አለ?” አለው ቃየልም በልቡ ትዕቢት “የወንድሜ የአቤል ጠባቂ እኔ ነኝ?” አለ።"
                        },
                        {
                            "verse": 5,
                            "text": "አቤልም ጻድቅ ነበረ፤ ቃየል ግን ደጉን ሰው ወንድሙን አቤልን በመግደል ኃጥእ ሆነ።"
                        },
                        {
                            "verse": 6,
                            "text": "ዳግመኛም ጻድቅ ሴት ተወለደ፤ አዳም ሠላሳ ሴቶችንና ሠላሳ ወንዶችን ወልዷልና። ከእነርሱም ደጋጎች ነበሩ፤ ክፉዎችም ነበሩ።"
                        },
                        {
                            "verse": 7,
                            "text": "ከእነርሱም ነቢያትና ጻድቃን ነበሩ፥ ከእነርሱም ኃጥኣንና ሸንጋዮች ነበሩ።"
                        },
                        {
                            "verse": 8,
                            "text": "ከእነርሱም የአባታቸውን የአዳምን ፈቃድ፥ ከአዳም ጀምሮ የእግዚአብሔርን ትእዛዝ እስከ ጠበቀ እስከ ጻድቁ ኖኅ ድረስ፥ ለልጁ ለሴት የነገረውንም ሁሉ የሚፈጽሙ ደጋጎችና ቡሩካን ነበሩ።"
                        },
                        {
                            "verse": 9,
                            "text": "እርሱም ለልጆቹ የእግዚአብሔርን ሕግ አስጠበቃቸው፤ የእግዚአብሔርንም ሕግ እንዳያፈርሱ አባታቸው ኖኅ እንደ ነገራቸው እነርሱም ለልጆቻቸው ይነግሩ ዘንድ፥ የእግዚአብሔርንም ሕግ ይጠብቁ ዘንድ አደራ አላቸው።"
                        },
                        {
                            "verse": 10,
                            "text": "እነርሱም ከእነርሱ በኋላ ለልጆቻቸው እያስተማሯቸው ኖሩ።"
                        },
                        {
                            "verse": 11,
                            "text": "ሰይጣን ግን አባቶቻቸውን ለመቃብር በአደረሱ፥ ሥዕል ባለባቸው ጣዖታት አድሮ፥ እሺ የሚሉትን ሰዎች ሲወጋቸውና ሲናገራቸው ኖረ፤ ያም የክፋት መምህር ያዘዛቸውን ሁሉ ሲያደርጉ ኖሩ።"
                        },
                        {
                            "verse": 12,
                            "text": "የእግዚአብሔርንም ፈቃድ የሚፈጽም ጻድቅ አብርሃም እስኪነሣ ድረስ እንደ ሥርዐታቸው ጣዖቱን ሲያመልኩ ኖሩ።"
                        },
                        {
                            "verse": 13,
                            "text": "እግዚአብሔርም ከእርሱ ጋራ በእሳትና በአውሎ ቃል ኪዳን አደረገ። ከዘመዶቹ ተለይቶ በጽድቅ መንገድ መሔድን እርሱ ቀድሞአልና።"
                        },
                        {
                            "verse": 14,
                            "text": "እግዚአብሔርም ለእርሱና ለልጆቹ ምድረ ርስትን እስከ ዘለዓለም ድረስ ይሰጣቸው ዘንድ ማለለት።"
                        },
                        {
                            "verse": 15,
                            "text": "እንዲሁም ለይስሐቅ የአባቱን የአብርሃምን ርስት ይሰጠው ዘንድ ማለለት፤ ለያዕቆብም እንዲሁ የአባቱን የይስሐቅን ርስት ይሰጠው ዘንድ ማለለት፤"
                        },
                        {
                            "verse": 16,
                            "text": "ከእነርሱም በኋላ ዘራቸውን የያዕቆብን ልጆች ከዐሥራ ሁለቱ ነገደ እስራኤል ነገሥታትና ካህናት አደረጋቸው፤ ባረካቸው፤ “ብዙ፥ የብዙ ብዙም ሁኑ” አላቸው።"
                        },
                        {
                            "verse": 17,
                            "text": "የአባቶቻቸውንም ርስት ሰጣቸው፤ ነገር ግን እየመገባቸው፥ በሁሉም እየወዳደቸው ሳለ እግዚአብሔርን ማሳዘን አልተዉም።"
                        },
                        {
                            "verse": 18,
                            "text": "ባጠፋቸውም ጊዜ ያንጊዜ ይፈልጉታል፤ ተመልሰውም ወደ እግዚአብሔር ይገሠግሣሉ፤ እግዚአብሔርም ይወድዳቸዋልና ይቅር ይላቸዋል።"
                        },
                        {
                            "verse": 19,
                            "text": "ስለ ራሳቸውም አይደለም፤ ስለ አባቶቻቸው ነው እንጂ፥ ለፈጠረው ሁሉ መሓሪና ይቅር ባይ ነውና።"
                        },
                        {
                            "verse": 20,
                            "text": "የተራበች ሰውነትንም ያጠግብ ዘንድ ቀኝ እጁን በበረከት ይዘረጋል፤ ለምግብ እህልን ያበዛ ዘንድ ለምሕረት ዐይኑን ይገልጣል።"
                        },
                        {
                            "verse": 21,
                            "text": "ለቍራዎች ጫጩቶችና ለሚጠሩት ሁሉ ምግብን ይሰጣቸዋል፤ ወደ እርሱም በጮሁ ጊዜ፥ የእስራኤልን ልጆች ከጠላቶቻቸው እጅ ያድናቸዋል።"
                        },
                        {
                            "verse": 22,
                            "text": "ዳግመኛም ያሳዝኑት ዘንድ ይመለሳሉ፤ እርሱም በዙሪያቸው ያሉ ጠላቶቻቸውን አሕዛብን ልኮ ያጠፏቸዋል፥ ይገድሏቸዋል፥ ይማርኳቸዋልም።"
                        },
                        {
                            "verse": 23,
                            "text": "ዳግመኛም በጩኸትና በልቅሶ ወደ እግዚአብሔር ይጮኻሉ፤ እርሱም ረዳትን ይልክላቸዋል፤ በነቢያት እጅም ያዳነበት ጊዜ አለ።"
                        },
                        {
                            "verse": 24,
                            "text": "በመሳፍንትም እጅ ያዳነበት ጊዜ አለ፤ እግዚአብሔርንም ባሳዘኑት ጊዜ ጠላቶቻቸው አስገበሯቸው፤ ማረኳቸውም።"
                        },
                        {
                            "verse": 25,
                            "text": "ዳዊትም ተነሥቶ ከኢሎፍላውያን እጅ አዳናቸው፤ ዳግመኛም እግዚአብሔርን አሳዘኑት፤ የሚያስጨንቋቸውንም አስነሣባቸው።"
                        },
                        {
                            "verse": 26,
                            "text": "በዮፍታሔም እጅ ያዳነበት ጊዜ አለ፤ ዳግመኛም ያዳናቸውን እግዚአብሔርን ዘነጉት። እግዚአብሔር ፍዳውን አምጥቶባቸዋልና ክፉ የሆኑ፥ መከራን የሚያጸኑባቸውን፥ ፈጽመውም የሚማርኳቸውን ጠላቶችን ይልክባቸዋል።"
                        },
                        {
                            "verse": 27,
                            "text": "ዳግመኛም በተጨነቁ ጊዜ ወደ እርሱ ጮሁ፤ እርሱም በጌዴዎን እጅ አዳናቸው፤ ዳግመኛም በእጃቸው ሥራ እግዚአብሔርን አሳዘኑት።"
                        },
                        {
                            "verse": 28,
                            "text": "እርሱም ዳግመኛ የሚያሰቃዩአቸውን ላከባቸው፤ ተመልሰውም ወደ እግዚአብሔር አለቀሱ፤ ጮኹም።"
                        },
                        {
                            "verse": 29,
                            "text": "ዳግመኛም በሶምሶን እጅ አዳናቸው፤ ጥቂትም ዐረፉ። አስቀድመውም በሠሩት ክፋታቸው እግዚአብሔርን ያሳዝኑት ዘንድ ተነሡ።"
                        },
                        {
                            "verse": 30,
                            "text": "እርሱም ዳግመኛ የሚያስጨንቋቸውን ሌሎችን ላከባቸው። ዳግመኛም ረዳትን ይልክላቸው ዘንድ ወደ እግዚአብሔር ጮሁ፤ አለቀሱም፤ በባርቅና በዲቦራም እጅ አዳናቸው።"
                        },
                        {
                            "verse": 31,
                            "text": "ዳግመኛም እግዝአብሔርን እያመለኩት ጥቂት ዘመን ኖሩ፤ ዳግመኛም ረሱት፤ በቀደመ ክፋታቸውም እግዚአብሔርን አሳዝኑት።"
                        },
                        {
                            "verse": 32,
                            "text": "እርሱም የሚያስጨንቋቸውን ሌሎችን ላከባቸው፤ ዳግመኛም በዮዲት እጅ አዳናቸው፤ ዳግመኛም ጥቂት ወራት ተቀምጠው እንደ ቀደመው እግዚአብሔርን በክፋታቸው ያሳዝኑት ዘንድ ተነሡ።"
                        },
                        {
                            "verse": 33,
                            "text": "እርሱም የሚገዟቸው አሕዛብን አስነሣባቸው፤ እነርሱም ወደ እግዚአብሔር ጮሁ፤ አለቀሱም፤ በማታትዩና በልጆቹ እጅ በቤት ማዕዘን ላይ አዳናቸው።"
                        },
                        {
                            "verse": 34,
                            "text": "የይሁዳን ሀገር ይወጋ ዘንድ የመጣው አሂሜሌክ የረዓይታዊውን ራስ መትቶታልና፤ ያም ራዓይታዊ በሞተ ጊዜ ሠራዊቱ ተበተኑ፤ ሸሹም፤ የእስራኤልም ልጆች እስከ ኢያቦቅ ወጉአቸው፤ ከእነርሱም አንድ እንኳ የሚሸሽ አላስቀሩም።"
                        },
                        {
                            "verse": 35,
                            "text": "ከዚህ በኋላ ጥቂት ቈይተው እግዚአብሔርን ያሳዝኑት ዘንድ ተነሡ፤ እርሱም የሚገዟቸው አሕዛብን አስነሣባቸው፤ ዳግመኛም ወደ እግዚአብሔር ጮሁ፤ አለቀሱም፤ እግዚአብሔርም ሁልጊዜ አሳዝነውታልና፥ ሕጉንም ረስተዋልና እግዚአብሔር ጩኸታቸውንና ልቅሷቸውን ቸል አለ።"
                        },
                        {
                            "verse": 36,
                            "text": "ማርከውም ከካህናቶቻቸው ጋር ወደ ከለዳውያን ሀገር ወሰዷቸው።"
                        },
                        {
                            "verse": 37,
                            "text": "በዚያም ኀጢአትን እየሠሩ፥ ጣዖትንም እያመለኩ ከዳተኞች የእስራኤል ልጆች እግዚአብሔርን ማሳዘንን አልተዉም። ከማረኩዋቸው ከአሕዛብም ጋር ተቀላቀሉ።"
                        },
                        {
                            "verse": 38,
                            "text": "እግዚአብሔርም በዚያ በኀጢአታቸው አንድ ጊዜ ያጠፋቸው ዘንድ ተቈጣ፤ በንጉሡም ሣጥን እልፍ ወርቅን አግብቶ በታወቀች ቀን ያጠፋቸው ዘንድ በነገረው ጊዜ ከሕንደኬ ጀምሮ እስከ ኢትዮጵያ ድረስ በፋርስ ሀገር ልጆቻቸውን እንዳያስቀር በንጉሡ በአርጤክስስ ልቡና ቍጣን አሳደረ።"
                        },
                        {
                            "verse": 39,
                            "text": "እንዲህም አደረገ፥ በንጉሡ ፈቃድ የመልእክት ደብዳቤ ጻፈ፤ ወደ ፋርስም ሀገር ያደርስ ዘንድ በእጁ ያለ ማኅተምን ሰጠው።"
                        },
                        {
                            "verse": 40,
                            "text": "ንጉሥ እንዳዘዘ ሊያጠፋቸው በወደደባት ባንዲት ቀን ያጠፋቸው ዘንድ ማኅተምን ሰጠው፤ ብዝበዛቸውን ወርቁንና ብሩን ግን ወደ ንጉሡ ሣጥን ያገቡ ዘንድ አዘዘ።"
                        },
                        {
                            "verse": 41,
                            "text": "ያንጊዜም የእስራኤል ልጆች ይህን በሰሙ ጊዜ ወደ እግዚአብሔር ፈጽመው ጮሁ፤ አለቀሱም፤ ለመርዶክዮስም ነገሩት፤ መርዶክዮስም ለአስቴር ነገራት።"
                        },
                        {
                            "verse": 42,
                            "text": "አስቴርም“ጹሙ፤ ጸልዩም፤ የእስራኤል ልጆች ወገኖችም ሁሉ ባላችሁበት ቦታ ወደ እግዚአብሔር ጩሁ” አለች።"
                        },
                        {
                            "verse": 43,
                            "text": "መርዶክዮስም ማቅ ለበሰ፤ በራሱም ትቢያን ነሰነሰ፤ የእስራኤልም ልጆች ባሉበት ሀገር ጾሙ፤ ጸለዩም፤ ንስሓም ገቡ።"
                        },
                        {
                            "verse": 44,
                            "text": "አስቴርም እጅግ አለቀሰች፤ ንግሥትም ስትሆን ማቅ ለበሰች፤ ትቢያንም ነሰነሰች፤ ራሷንም ተላጨች፤ የፋርስም ንግሥታት እንደሚያደርጉት ሽቱን አልተቀባችም፤ በጥልቅ ልቡናዋም ወደ አባቶችዋ ፈጣሪ ወደ እግዚአብሔር ጮኸች፤ አለቀሰችም።"
                        },
                        {
                            "verse": 45,
                            "text": "ስለዚህም በፋርስ ንጉሥ በአርጤክስስ ፊት ሞገሰን ሰጣት፤ ስለ አባቶችዋም ፈጣሪ ታላቅ ግብዣን አደረገች።"
                        },
                        {
                            "verse": 46,
                            "text": "ንጉሡና ሐማም አስቴር ወደ አዘጋጀችው ምሳ ገቡ፤ በዚያም በመርዶክዮስ ላይ ያደርግ ዘንድ እንደ ወደደ እግዚአብሔር ለሐማ ፍዳውን ከፈለው፤ በረጅም እንጨት ላይም ሰቀሉት።"
                        },
                        {
                            "verse": 47,
                            "text": "በፈቃዳቸው ሁሉ እንዳሉ እስራኤልን ይተዋቸው ዘንድ፥ እንዳያስገብሯቸውም፥ እንዳይቀሟቸውም፥ እንዳይበድሏቸውም፥ ገንዘባቸውንም እንዳይወስዱባቸው የንጉሡ ደብዳቤ ተላለፈ።"
                        },
                        {
                            "verse": 48,
                            "text": "ሀገራቸውን እንዳያጠፉ፥ ከብቶቻቸውንም እንዳይማርኩ፥ ነገር ግን በፋርስ ሀገር ሁሉ ይወድዷቸውና ያከብሯቸው ዘንድ ደብዳቤው ተላለፈ። በንስሓ ወደ እርሱ በለመኑና በጮኹ ጊዜ እግዚአብሔር እስራኤልን እንዲህ ይቅር ይላቸዋልና።"
                        },
                        {
                            "verse": 49,
                            "text": "ባሳዘኑትም ጊዜ የሚያስጨንቋቸው አሕዛብን ያስነሣባቸዋል፤ ያንጊዜም ረዳታቸውን ይልክላቸው ዘንድ መከራ ከሚያጸኑባቸው ከአሕዛብም እጅ ያድናቸው ዘንድ ፈጽመው ያለቅሳሉ፤ ይጮኻሉም።"
                        }
                    ]
                }
            ]
        },
        {
            "chapter": 29,
            "sections": [
                {
                    "title": null,
                    "verses": [
                        {
                            "verse": 1,
                            "text": "የግብፅም ሰዎች የእስራኤልን ልጆች በጭንቅ፥ ጡብ በማሠራት፥ በሚያሠሩአቸውም ሥራ ሁሉ፥ ያለ ገለባ ጭቃ በማስረገጥ በአስጨነቋቸው ጊዜ፥"
                        },
                        {
                            "verse": 2,
                            "text": "ሠሪዎችን የሚያፋጥኑ አለቆችንም በእነርሱ ላይ ሾመው ባሠሯቸው ጊዜ የግብፅን ጡብ ሁሉ ከመሥራት ያድናቸው ዘንድ ወደ እግዚአብሔር ጮሁ።"
                        },
                        {
                            "verse": 3,
                            "text": "የዚያን ጊዜም የሚረዷቸውን ሙሴንና አሮንን ላከላቸው፤ ከግብፅ ንጉሥ ከፈርዖን አገዛዝ ቤት ወገኖቹን ያወጡ ዘንድ እግዚአብሔር ልኳቸዋልና ከጡብ ሥራ አዳኗቸው፤ ለእግዚአብሔር እንዳይገዙ፥ በምድረ በዳም መሥዋዕት እንዳይሠዉ በትዕቢቱ እስራኤልን ማሰናበት እንቢ ብሏልና።"
                        },
                        {
                            "verse": 4,
                            "text": "እግዚአብሔርም ትዕቢተኞችን ቸል ይላቸዋልና ፈርዖንን ስለ ትዕቢቱ ከሠራዊቱ ጋር በኤርትራ ባሕር አሰጠመው።"
                        },
                        {
                            "verse": 5,
                            "text": "እንዲሁም ነገሥታትና መኳንንት ሲሆኑ የእግዚአብሔርን ቃል ቸል የሚሉ፥ ፈቃዱንም ይፈጽሙለት ዘንድ፥ በበጎም ነገር ለሚያገለግሉ ሰዎች ደመወዛቸውን ይሰጧቸው ዘንድ፥ ገናና ስሙንም ያከብሩ ዘንድ በሾማቸውና በአነገሣቸው ሁሉ መልካም ያልሠሩትን ቸል ይላቸዋል።"
                        },
                        {
                            "verse": 6,
                            "text": "“መንግሥቴን ቢያቀኑ መንግሥታቸውን አቀናላቸዋለሁ ይላል ሁሉን የሚችል እግዚአብሔር።"
                        },
                        {
                            "verse": 7,
                            "text": "መልካም አድርጉልኝ፤ እኔም መልካም አደርግላችኋለሁ፤ ትእዛዜን ጠብቁ፤ እኔም ሰውነታችሁን እጠብቃለሁ፤ በትእዛዜ ሒዱ፤ እኔም እንደ ልቡናችሁ እሔዳለሁ።"
                        },
                        {
                            "verse": 8,
                            "text": "እኔን ውደዱ፤ እኔም ሕይወታችሁን እወድዳለሁ፤ ወደ እኔ ተጠጉ፥ እኔም አጸናችኋለሁ።"
                        },
                        {
                            "verse": 9,
                            "text": "በእኔ እመኑ፤ እኔም አድናችኋለሁ ይላል ሁሉን የሚችል እግዚአብሔር።"
                        },
                        {
                            "verse": 10,
                            "text": "እናንተ አግድም አግድም አትሒዱ፤ እናንተ ቅረቡኝ፤ እኔም እቀርባችኋለሁ፤ ቀና መንገዶችን እወድዳለሁና ይላል ሁሉን የሚችል እግዚአብሔር። ኃጥኣንና ከዳተኞች፥ እጆቻችሁን አንጹ፤ የልቡናችሁንም ክፋት አስወግዱ፤"
                        },
                        {
                            "verse": 11,
                            "text": "እኔም ቍጣዬን ከእናንተ አርቃለሁ፤ በይቅርታና በምሕረትም እመለስላችኋለሁ።"
                        },
                        {
                            "verse": 12,
                            "text": "በደልን የሚሠሩ ወንጀለኞች ጠላቶችንም ከእናንተ አርቃለሁ፤ ባሪያዬ ዳዊትን ከተገናኙት ከጠላቶቹ ከብዙ ተንኰላቸው፥ አርበኛ ከሆነ ከጎልያድም እጅ፥ ይገድለውም ዘንድ ከፈለገው ከሳኦል እጅ፥ መንግሥቱን ይወስድ ዘንድ ከወደደ ከልጁ ከአቤሴሎምም እጅ እንዳዳንሁት፥"
                        },
                        {
                            "verse": 13,
                            "text": "ሕጌን የሚጠብቁ፥ ፈቃዴንም የሚፈጽሙ ሰዎችንም እንደ እርሱ አድናቸዋለሁ፤ ክብርንም አወርሳቸዋለሁ፤ በዚህም ዓለም በሚመጣውም ዓለም ደስ ይላቸው ዘንድ በሁሉ ላይ አነግሣቸዋለሁ።”"
                        },
                        {
                            "verse": 14,
                            "text": "እርሱ ሕጻን ሆኖ ሳለ ከሕጻንነቱ ጀምሮ በአማረ አኗኗሩ እግዚአብሔር እንደ መረጠው እንደ ሳሙኤል በአማረ አኗኗራቸው እግዚአብሔርን ካገለገሉ ቡሩካን ነገሥታት ጋር አንድ ይሆናሉ።"
                        },
                        {
                            "verse": 15,
                            "text": "ሥራው መልካም ለሆነ ለአረጋዊው ካህን ለኤሊ ይነግረው ዘንድ በእግዚአብሔር አምላክ ማደሪያ ሲያገለግል ለነቢዩ ሳሙኤል ነገረው።"
                        },
                        {
                            "verse": 16,
                            "text": "በእግዚአብሔርም ቤት እያገለገለ በአደገ ጊዜ በእግዚአብሔር ትእዛዝ ሕዝቡን እንዲሾምና ነገሥታቱን እንዲቀባ አደረገው። እግዚአብሔርም ከእስራኤል ልጆች የመረጠውን ወገን ይሾም ዘንድ ወድዶታልና የፈጠረው የእግዚአብሔርን ፈቃድ በፈጸመ ጊዜ በእጁ ቅብዐ መንግሥትን ሰጠው።"
                        },
                        {
                            "verse": 17,
                            "text": "ሳኦልም በመንግሥቱ ሳለ እግዚአብሔር ነቢዩ ሳሙኤልን እንዲህ አለው፥ “ከይሁዳ ወገን የተወለደ የዕሤይ ልጅ ዳዊትን ወድጄዋለሁና ሒድና ቅባው።”"
                        }
                    ]
                }
            ]
        },
        {
            "chapter": 30,
            "sections": [
                {
                    "title": null,
                    "verses": [
                        {
                            "verse": 1,
                            "text": "“ቃሌን ስለ ተላለፈ አሳዝኖኛልና የሳኦልን ወገን ጠላሁ።"
                        },
                        {
                            "verse": 2,
                            "text": "እኔም ቸል አልሁት፤ ዳግመኛም ቃሌን አልጠበቀምና ከወገኑ አላነግሥም።"
                        },
                        {
                            "verse": 3,
                            "text": "እንደዚሁም ቃሌን ከማይጠብቁ፥ በሕጌና በሥርዐቴ ከማይሔዱ መንግሥቴንና ስጦታዬን እስከ ዘለዓለሙ ድረስ ከልጆቻቸው እከለክላለሁ።"
                        },
                        {
                            "verse": 4,
                            "text": "ባገነንኋቸው ጊዜ አያገኑኝምና፥ በአከበርኳቸውም ጊዜ አያከብሩኝምና አጠፋቸዋለሁ እንጂ ደግሜ ላከብራቸው አልመለስም።"
                        },
                        {
                            "verse": 5,
                            "text": "በጎ ነገርን ባደረግሁላቸውም ጊዜ አያደርጉልኝም፤ ይቅር ባልኋቸውም ጊዜ ይቅር አይሉልኝም።"
                        },
                        {
                            "verse": 6,
                            "text": "በሁሉም ላይ ገዢ ባደረግኋቸው ጊዜ ገዢ አላደረጉኝም፤ ከሁሉ ይልቅ ባከበርኋቸውም ጊዜ አያከብሩኝም፤ ትእዛዜንም አይጠብቁም።"
                        },
                        {
                            "verse": 7,
                            "text": "“እኔም የሰጠኋቸውን ስጦታ ነሳኋቸው፤ በቍጣዬም እንደ ማልሁ አልመልስላቸውም፤ ሁሉን የሚችል እግዚአብሔር እንዲህ ይላል፦ ያከበረኝን አከብረዋለሁ፤ የወደደኝንም እወድደዋለሁ።"
                        },
                        {
                            "verse": 8,
                            "text": "ያላከበሩኝን፥ ሕጌንም ያልጠበቁትን ከሰጠኋቸው ስጦታ እለያቸዋለሁ።"
                        },
                        {
                            "verse": 9,
                            "text": "ሁሉን የሚችል እግዚአብሔር እንዲህ ይላል፦ የወደደኝን እወድደዋለሁ፤ ያገነነኝንም አገንነዋለሁ፤"
                        },
                        {
                            "verse": 10,
                            "text": "እኔ እግዚአብሔር ሁሉን የምችል ነኝና በላይ በሰማይ፥ በታችም በምድር ከእጄ የሚያመልጥ የለም፤ የምገድል፥ የማድንም፥ የምገርፍ፥ ይቅርም የምል እኔ እግዚአብሔር ነኝና።"
                        },
                        {
                            "verse": 11,
                            "text": "ክብርና ገናናነትም የእኔ ነው፤ የወደድሁትን አከብረዋለሁ፤ የጠላሁትንም አዋርደዋለሁ፤ የምፈርድና የምበቀል እኔ ነኝና።"
                        },
                        {
                            "verse": 12,
                            "text": "“የሚወድዱኝንና ስሜን ሁልጊዜ የሚጠሩትን ይቅር የምል እኔ ነኝ፤ ለባለጠጋውና ለድሃው ምግብ የምመግብ እኔ ነኝ።"
                        },
                        {
                            "verse": 13,
                            "text": "ሰውን ብቻ አይደለም፤ ነገር ግን ወፎችንና እንስሶችን፥ በባሕር ያሉ ዓሣዎችንና አውሬዎችን፥ እባቦችንም እመግባለሁ።"
                        },
                        {
                            "verse": 14,
                            "text": "አዞዎችንና ዓሣ አንበሪዎችን፥ ሽኮኮዎችንና ጉማሬዎችን፥ አቈስጣንም እመግባለሁ።"
                        },
                        {
                            "verse": 15,
                            "text": "በውኃ ውስጥ የሚንቀሳቀሰው ሁሉ፥ በአየር ላይ የሚበርረውም ሁሉ የኔ ነው።"
                        },
                        {
                            "verse": 16,
                            "text": "በሚገባና በሚያስፈልግ ሁሉ እኔን ለሚፈልጉኝ ሁሉ የምመግብ እኔ ነኝ።"
                        }
                    ]
                }
            ]
        },
        {
            "chapter": 31,
            "sections": [
                {
                    "title": null,
                    "verses": [
                        {
                            "verse": 1,
                            "text": "“ነገሥታት ያለ እኔ ፈቃድ አይነግሡም፤ ጦም አዳሪዎችም ያለ ትእዛዜ አይደኸዩም፤ ኀይለኞችም ያለ ትእዛዜ አይበረቱም።"
                        },
                        {
                            "verse": 2,
                            "text": "እኔ ለዳዊት ባለሟልነትን ለሰሎሞንም ጥበብን ሰጠሁት፤ ለሕዝቅያስም ዘመኖችን ጨመርሁለት።"
                        },
                        {
                            "verse": 3,
                            "text": "የጎልያድንም ዘመን አሳነስሁ፤ ለሶምሶንም ኀይልን ሰጠሁት፤ ዳግመኛም ኀይሉን አደከምሁ።"
                        },
                        {
                            "verse": 4,
                            "text": "ባርያዬ ዳዊትንም ከረዓይታዊው ከጎልያድ እጅ አዳንሁት።"
                        },
                        {
                            "verse": 5,
                            "text": "“ዳግመኛም ከንጉሡ ከሳኦል እጅ፥ እንደዚሁም ከሚቃወመው ከሌላው ረዓይታዊ እጅ፥ ከሚቃወሙትና ከሚጠሉትም ሁሉ እጅ አዳንሁት፤ ትእዛዜን ጠብቋልና።"
                        },
                        {
                            "verse": 6,
                            "text": "እኔም እርሱን ወደድሁ፤ ትእዛዜን የሚጠብቁ ነገሥታትንና መኳንንትንም እወዳድቸዋለሁ፤ እነርሱም ደስ አሰኝተውኛልና በጠላቶቻቸው ላይ ኀይልንና ድልን እሰጣቸዋለሁ።"
                        },
                        {
                            "verse": 7,
                            "text": "ዳግመኛም የአባቶቻቸውን ምድር ይወርሱ ዘንድ ለአባቶቻቸው የማልሁላቸውን የነጻችና የበራች ምድረ ርስትን እሰጣቸዋለሁ።"
                        }
                    ]
                }
            ]
        },
        {
            "chapter": 32,
            "sections": [
                {
                    "title": null,
                    "verses": [
                        {
                            "verse": 1,
                            "text": "“እናንተም ነገሥታትና መኳንንት፥ ቃሌን ስሙ፤ ትእዛዜንም ጠብቁ ይላል ሁሉን የሚችል እግዚአብሔር። የጠበቅኋቸውና ያዳንኋቸው፥ ከወላጆቻቸው ጀምሮ ያሳደግኋቸው፥ በሚፈልጉት ሁሉ የመገብኋቸው፥"
                        },
                        {
                            "verse": 2,
                            "text": "ወደ ምድርም አዝመራ ያገባኋቸው፥ እንደሚገባም የምድርን በረከት የመገብኋቸው፥ ያልተከሉትን የወይኑን ተክልና የዘይቱን ፍሬ፥ ያልቈፈሩትን የጠራ የውኃ ጕድጓድ፥"
                        },
                        {
                            "verse": 3,
                            "text": "የማሩን ወለላ፥ የበጊቱንም ወተት፥ ከስንዴው ፍትግ ጋር የጌጡን ልብስና ለእነርሱ የሚያስፈልገውን ሁሉ የሰጠኋቸው፥ አምላካቸው እግዚአብሔር ስሆን፥ እንደ አሳዘኑኝና ሌሎች አማልክትን እንደ አመለኩ እንደ እስራኤል ልጆች አታሳዝኑኝ።"
                        },
                        {
                            "verse": 4,
                            "text": "ከለመኑኝም ያልሰጠኋቸው አልነበረም።"
                        }
                    ]
                }
            ]
        },
        {
            "chapter": 33,
            "sections": [
                {
                    "title": null,
                    "verses": [
                        {
                            "verse": 1,
                            "text": "“ዳግመኛም ዳዊት፦ ሰዎች የመላእክትን እንጀራ በሉ ብሎ እንደ ተናገረ በምድረ በዳ መናን መገብኋቸው፤ በሚገባና በእውነት ያመልኩኝ ዘንድ ይኽን ሁሉ አደረግሁላቸው።"
                        },
                        {
                            "verse": 2,
                            "text": "እነርሱ ግን አላመለኩኝም፤ እኔም ቸል አልኋቸው ይላል ሁሉን የሚችል እግዚአብሔር። አሳዘኑኝ የእኔም ባልሆነ መንገድ ሔዱ።"
                        },
                        {
                            "verse": 3,
                            "text": "እኔም እንደ ሥራቸው እከፍላቸዋለሁ። አምልኮቴን ቸል ብለዋልና፥ በምክሬና በሥርዐቴም አልጸኑምና እንደ እጃቸው ሥራ ቸል አልኋቸው፤ ወደ ገሃነም ቅጣትም አወርዳቸዋለሁ።"
                        },
                        {
                            "verse": 4,
                            "text": "ትእዛዜንም አልጠበቁምና፥ እኔም እቈጣቸዋለሁና በምድር ዘመናቸውን አሳንሳለሁ።"
                        },
                        {
                            "verse": 5,
                            "text": "ንጉሥ ሆይ! አንተም የምትሞትና የምትፈርስ፥ ነገ ትልና ብስባሽ ትቢያ የምትሆን ሰው አይደለህምን።"
                        },
                        {
                            "verse": 6,
                            "text": "ዛሬ ግን ለዘለዓለም እንደማይሞት ሰው ትመካለህ፤ ትኰራለህም።"
                        },
                        {
                            "verse": 7,
                            "text": "አንተስ ዛሬ ደኅና ሁነህ የምትታይ ነገ ግን የምትሞት ሰው ነህ ይላል ሁሉን የሚችል እግዚአብሔር።"
                        },
                        {
                            "verse": 8,
                            "text": "ትእዛዜንና ቃሌን ብትጠብቅ ግን ማደሪያቸው ብሩህ ከሆነ፥ ዘውዶቻቸውም ከአማሩ፥ ዙፋኖቻቸውም የብርና የወርቅ ከሆኑ፥ በእነርሱም ላይ የሚቀመጡ ሰዎች ያጌጡ ከሆኑና ፈቃዴን ከአደረጉ ከከበሩ ነገሥታት ጋራ ቅድስት ከተማን አወርስሃለሁ።"
                        },
                        {
                            "verse": 9,
                            "text": "በጎ ሥራን ለሚሠሩ ሰዎች የቀረበች ማደሪያ በምትሆን በከተማውም ውስጥ ደስ ይላችኋል።"
                        },
                        {
                            "verse": 10,
                            "text": "ክፋት ለሚሠሩ ሰዎች ግን ክቡራን ነገሥታት ወደሚገቡባት ወደዚያች ከተማ ይገቡ ዘንድ አይገባቸውም።"
                        },
                        {
                            "verse": 11,
                            "text": "ቃሌንና ሥርዐቴን አልጠበቁምና ይላል ሁሉን የሚችል እግዚአብሔር።”"
                        }
                    ]
                }
            ]
        },
        {
            "chapter": 34,
            "sections": [
                {
                    "title": null,
                    "verses": [
                        {
                            "verse": 1,
                            "text": "የሜዶን መንግሥት ትጠፋለች፤ የሮም መንግሥት ግን በመቄዶንያ መንግሥት ላይ ፈጽማ ትጸናለች፤ የነነዌም መንግሥት በፋርስ መንግሥት ላይ ትጸናለች።"
                        },
                        {
                            "verse": 2,
                            "text": "የኢትዮጵያ መንግሥትም በእስክንድርያ መንግሥት ላይ ትጸናለች፤ የሞዓብም መንግሥት በአማሌቅ ላይ ትጸናለች።"
                        },
                        {
                            "verse": 3,
                            "text": "ወንድም በወንድሙ ላይ ይነሣል፤ ይተላለቁም ዘንድ እንደ ተናገረ እግዚአብሔር በቀልን ያደርጋል።"
                        },
                        {
                            "verse": 4,
                            "text": "እንዲህም አለ፥ “መንግሥት በመንግሥት ላይ፥ ሕዝብም በሕዝብ ላይ፥ ሀገርም በሀገር ላይ ይነሣል።"
                        },
                        {
                            "verse": 5,
                            "text": "ክርክርም ይሆናል፤ ሰልፍ፥ ረኀብ ፥ ቸነፈር፥ ንውጥውጥታ፥ ድርቅም ይሆናል፤ ሰላምና ፍቅርም ይጠፋልና የእግዚአብሔር መቅሠፍት በእርሷ ላይ ይወርዳል።"
                        },
                        {
                            "verse": 6,
                            "text": "ከምሥራቅ እስከ ምዕራብ እንደሚታይ መብረቅም የምታስፈራ የእግዚአብሔር ቀን በድንገት በደረሰች ጊዜ፥"
                        },
                        {
                            "verse": 7,
                            "text": "የዚያን ጊዜ ሰው ሁሉ እንደ ሥራውና እንደ እጁ ድካም፥ እንደ ሥራውም ፍሬ ይቀበላል፤ እርሱ እግዚአብሔር እንዲህ ብሏልና፥ በፍርድ ቀንና እግራቸው በሚሰነካከልበት ቀን እበቀላቸዋለሁ፥ ለጥፋት የሚቈጠሩበት ቀን ደርሷልና።"
                        },
                        {
                            "verse": 8,
                            "text": "“የዚያን ጊዜ እግዚአብሔር በሕጉ የማይሄዱ ክፉ አድራጊዎችን በዘለዓለም ኵነኔ ያጠፋቸዋል፤ የይሁዳና የቆጵሮስ፥ የሰማርያና የደማስቆ፥ የባቢሎንም ሕዝብ፥"
                        },
                        {
                            "verse": 9,
                            "text": "በምዕራብ ደሴትም የሚኖሩ ሕንደኬና ኖባ፥ ሳባና ግብፅም፥ ኢትዮጵያም በእነርሱም የሚኖሩ ሁሉ።"
                        },
                        {
                            "verse": 10,
                            "text": "ያንጊዜም ሰማይንና ምድርን የምገዛ፥ ክብርንና መወደድን የምሰጥ፥ የምገድልና የማድንም እኔ እግዚአብሔር እንደ ሆንሁ ያውቃሉ።"
                        },
                        {
                            "verse": 11,
                            "text": "ፀሐይን የማወጣ፤ ወደ መግቢያውም የምልከው እኔ ነኝ፤ ክፉውንና በጎውንም የማመጣ እኔ ነኝ።"
                        },
                        {
                            "verse": 12,
                            "text": "የደከማችሁበትን ገንዘብ፥ የላሞቻችሁንና የበጎቻችሁን መንጋም የሚበሉ የማታውቋቸውን አሕዛብ የማመጣ እኔ ነኝ።"
                        },
                        {
                            "verse": 13,
                            "text": "“ልጆቻችሁንም በፊታችሁ እየቀጠቀጡ ይማርኳቸዋል፤ እነርሱንም ማዳን አትችሉም። የእግዚአብሔርም መንፈስ ስላላደረባችሁ፥ የሰማችሁትንም የእግዚአብሔርን ትእዛዝ አልፈራችሁምና ወዛችሁንና ልምላሜያችሁን ይበላሉ።"
                        },
                        {
                            "verse": 14,
                            "text": "በአንተ ላይ የእግዚአብሔርን መንፈስ አያለሁና ብሎ ናቡከደነፆር ለነቢዩ ዳንኤል እንደ ነገረው የእግዚአብሔር መንፈስ ያደረበት ሰው ሁሉን ያውቃል።"
                        },
                        {
                            "verse": 15,
                            "text": "የእግዚአብሔርም መንፈስ ያደረበት ሰው ሁሉን ያውቃልና የተሰወረው ይገለጥለታል፤ የተገለጠውንና የተሰወረውንም ሁሉ ያውቃል እንጂ ከእግዚአብሔር መንፈስ የሚሰወር የለም።"
                        },
                        {
                            "verse": 16,
                            "text": "እኛ ግን ነገ የምንሞት ሰዎች ነንና ሰውረን የሠራነው ሥራ ሁሉ ይገለጣል።"
                        },
                        {
                            "verse": 17,
                            "text": "ወርቅንና ብርንም በእሳት እንደሚፈትኑት የእግዚአብሔርን ትእዛዝ አልጠበቁምና ኃጥኣን እንዲሁ በኋለኛዪቱ ቀን ይፈተናሉ።"
                        },
                        {
                            "verse": 18,
                            "text": "የዚያን ጊዜም የእስራኤል ልጆች ሁሉና የአሕዛብ ሁሉ ሥራዎቻቸው ይፈተናሉ።"
                        }
                    ]
                }
            ]
        },
        {
            "chapter": 35,
            "sections": [
                {
                    "title": null,
                    "verses": [
                        {
                            "verse": 1,
                            "text": "“አባቱና እናቱ ለሞቱበት ልጅ እውነተኛ ፍርድ ስላልፈረዳችሁ እግዚአብሔር በእናንተ ላይ ይቈጣልና የእስራኤል ኀያላን ወዮላችሁ።"
                        },
                        {
                            "verse": 2,
                            "text": "ጧትና ማታ ወደ መሸተኛ ቤት የምትሔዱና የምትሰክሩ፥ ፍርድንም የምታዳሉ፥ አባትና እናት የሞቱበትን ልጅና የባልቴቷን ፍርድንም የማትሰሙ፥ በኀጢአትና በመዳራትም የምትኖሩ ወዮላችሁ።”"
                        },
                        {
                            "verse": 3,
                            "text": "እግዚአብሔር የእስራኤልን ኀያላን እንዲህ ይላቸዋል፥ “በትእዛዜ ካልሄዳችሁ፥ ቃሌንም ካልጠበቃችሁ እኔ የምወደውንም ካልወደዳችሁ ወዮላችሁ!"
                        },
                        {
                            "verse": 4,
                            "text": "እኔም መቅሠፍትንና ጥፋትን፥ መከራንም አመጣባችኋለሁ፤ ነቀዝና ብልም እንደ በላው ትጠፋላችሁ፤ ፍለጋችሁም በአውራጃዎቻችሁ አይገኝም።"
                        },
                        {
                            "verse": 5,
                            "text": "ሀገራችሁ ምድረ በዳ ትሆናለች፤ ቀድሞ ያያትም ሁሉ እጁን ያጨበጭባል፤ ይህች ሀገር በረከትንና መልካምን ሁሉ የተመላች አልነበረችምን? እግዚአብሔር፦ በሚኖሩባት ሰዎች ኀጢአት እንዲህ አደረጋትን?” እያለ በእርስዋ ይደነቃል።"
                        },
                        {
                            "verse": 6,
                            "text": "እግዚአብሔር በምድር ትቢያ እስኪያዋርዳት ድረስ ልቧን አኵርታለችና፤ ራሷንም ከፍ ከፍ አድርጋለችና፤ አንገቷንም አስረዝማለችና በውስጥዋም ስለሚኖሩት ሰዎች ትዕቢት ምድረ በዳ ሆናለችና፥ እሾህና አሜኬላም በቅሎባታልና ወዮላት።"
                        },
                        {
                            "verse": 7,
                            "text": "ሙጃንና አስተናግርንም አበቀለች፤ ምድረ በዳና በረሃም ሆነች፤ አውሬዎችም በውስጧ ይኖሩባታል።"
                        },
                        {
                            "verse": 8,
                            "text": "በውስጥዋም ለሚያልፉ የምታስፈራ ሆነች፤ የእግዚአብሔር ቍጣ ወድቆባታልና፥ ስለ ልቡናዋ ትዕቢትና ስለሚኖሩባት ሰዎችም ክፋት ከመዓቱ ጽዋዕ ጠጥታለችና።"
                        }
                    ]
                }
            ]
        },
        {
            "chapter": 36,
            "sections": [
                {
                    "title": null,
                    "verses": [
                        {
                            "verse": 1,
                            "text": "የመቄዶን ሰዎች፥ አትመኩ፤ አማሌቃውያንም፥ አንገታችሁን አታስግጉ፤ የሚበቀላችሁ እግዚአብሔር አለና።"
                        },
                        {
                            "verse": 2,
                            "text": "እስከ ሰማይ ከፍ ከፍ ብትሉ እስከ ሲኦል ትወርዳላችሁና።"
                        },
                        {
                            "verse": 3,
                            "text": "እስራኤል ቀድሞ በሞዓብና በሜዶን መንግሥት ወደ ግብፅ ሀገር በገቡ ጊዜ “ትገዳደሩት ዘንድ በእግዚአብሔር መገዳደር አይገባምና አትመኩ” አለ።"
                        },
                        {
                            "verse": 4,
                            "text": "“አንተም ይስማኤላዊ የባርያ ልጅ! ያንተ ወዳልሆነው አንገትህን ለምን ታስረዝማለህ? በምድርስ ይፈረድባት ዘንድ በተነሣ ጊዜ በፍርድ ቀን እግዚአብሔር እንደሚፈርድብህ አታስብምን?"
                        },
                        {
                            "verse": 5,
                            "text": "የዚያን ጊዜም እንደ እጅህ ሥራ ትቀበላለህ፤ ልቡናህንስ ለምን ከፍ ከፍ ታደርጋለህ? አንገትህንስ ለምን ታስረዝማለህ? ይላል ሁሉን የሚገዛ እግዚአብሔር።"
                        },
                        {
                            "verse": 6,
                            "text": "ወገኖችህ ያልሆኑትን አንተ እንደ ተገዳደርህ እኔም አንተን እገዳደርሃለሁ፤ ክፉ ትሠራ ዘንድ የወደድኸውን ታደርጋለህና በላክሁህም ቦታ ቸል እልሃለሁ።"
                        },
                        {
                            "verse": 7,
                            "text": "እኔም በአንተ ላይ እንዲሁ አደርጋለሁ ይላል ሁሉን የሚችል እግዚአብሔር። አንተም በጎ ብታደርግ፥ እኔ የምወደውንም ብትወድድ የለመንኸኝን ሁሉ እሰማሃለሁ።"
                        },
                        {
                            "verse": 8,
                            "text": "ፈቃዴንም ብታደርግ ፈቃድህን አደርጋለሁ፤ ጠላቶችህንም እቃወምልሃለሁ፤ ሥራህን፥ ዘርህንና ልጆችህንም እባርክልሃለሁ።"
                        },
                        {
                            "verse": 9,
                            "text": "የላሞችህንና የበጎችህን መንጋ እባርክልሃለሁ፤ በትእዛዜም ብትሄድ፥ እኔም የምወደውን ብታደርግ እጅህን ያኖርህበትን ሁሉ እባርካለሁ ይላል ሁሉን የሚችል እግዚአብሔር።"
                        },
                        {
                            "verse": 10,
                            "text": "“ፈቃዴን ባታደርግ፥ በትእዛዜና በሕጌ ባትሔድ ግን ቀድሞ የተነገረው ይህ ሁሉ መከራ ያገኝሃል፤ በትእዛዜ አልታገሥህምና በሕጌም አልሔድህምና ሁልጊዜ ከምትመጣብህ ቍጣዬ ማምለጥ አትችልም።"
                        },
                        {
                            "verse": 11,
                            "text": "እኔ የወደድሁትንም አልወደድህምና፤ እኔም ካለመኖር ወደ መኖር አምጥቼ የፈጠርሁህ ሲሆን እኔን ከማመስገንና ከማምለክ ቸል ብለሃል።"
                        },
                        {
                            "verse": 12,
                            "text": "የወደድኸውን ሁሉ ታደርግ ዘንድ በበታችህ በአሉት ዘንድ ክብርንና ጌትነትን ሰጠሁህ። ትገድልና ታድን ዘንድ፥ ትሠራና ታፈርስም ዘንድ፥ ታከብርና ታዋርድም ዘንድ፥ ከፍና ዝቅም ታደርግ ዘንድ የአንተ ነበር።"
                        },
                        {
                            "verse": 13,
                            "text": "የእግዚአብሔርንም ፈቃድ ብታደርግ፥ በትእዛዙም ብትሔድ፥ በጌትነቱ ከእርሱ ጋራ ደስ ይልህ ዘንድ ቅድስት ሀገርንም ከወረሱ ሰዎች ጋር ተካፋይ ትሆን ዘንድ ይወድድሃል።"
                        },
                        {
                            "verse": 14,
                            "text": "እርሱ እንዲህ ብሏልና፦ ቢታገሡኝ ክብርንና መወደድን አወርሳቸዋለሁ፥ በቤተ መቅደሴም ደስ አሰኛቸዋለሁ፤ እንደ ቍርባን መሥዋዕትም የተመረጡና የተወደዱ ይሆናሉ ይላል ሁሉን የሚችል እግዚአብሔር።”"
                        },
                        {
                            "verse": 15,
                            "text": "ከሞት ወደ ሕይወት ትሻገሩ ዘንድ መልካም ማድረግንና የድኅነት መንገድን ቸል አትበሉ።"
                        },
                        {
                            "verse": 16,
                            "text": "በጎ ሥራ የሚሠሩትን ግን እግዚአብሔር ከክፉ ሁሉ እንደ ጠበቀው እንደ ኢዮብ ባሮቹ ይሆኑ ዘንድ እግዚአብሔር በበጎው ሁሉ ይጠብቃቸዋል።"
                        },
                        {
                            "verse": 17,
                            "text": "ነገሥታቱን በገደላቸው ጊዜ እንደ አዳነው እንደ አብርሃም፥ ጣዖት ያስመልኩት ዘንድ በማታና በጧት በቀንና በሌሊት ሰውነቱን ሲያውኳት ከነበሩ፥ አብርሃም ከኖረባቸው ከከናኔዎን እጅና ከፈርዖን እጅ እንዳዳነው እንደ ሙሴም፤"
                        },
                        {
                            "verse": 18,
                            "text": "እርሱ ግን የእነርሱ ወደ ሆኑ ጣዖታቱ ሲስቡት እንቢ እያለ ይታገሥ ነበረ።"
                        },
                        {
                            "verse": 19,
                            "text": "እርሱም እንቢ ይላቸው ነበረ፤ የፈጠረው እግዚአብሔርንም ያመልከው ነበረ። ከልጅነቱ ጀምሮ እርሱን ያመነው አብርሃም ለእግዚአብሔር የታመነ ወዳጁ ነበረና።"
                        },
                        {
                            "verse": 20,
                            "text": "እግዚአብሔርን ፈጽሞ ይወደው ነበርና እስኪሞት ድረስ እግዚአብሔርን ማምለክን አላጓደለም፤ እስከሚሞትበትም ቀን ድረስ ከትእዛዙ አልተላለፈም፤ የእግዚአብሔርንም ትእዛዝ ይጠብቁ ዘንድ ለልጆቹ አስተማረ።"
                        },
                        {
                            "verse": 21,
                            "text": "እነርሱም አባታቸው አብርሃም እንደ አደረገ ከአግዚአብሔር ትእዛዝ አልተላለፉም፤ “በምድር አብርሃም የሚባል ወዳጅ አለኝ” ብሎ ለመላእክት እንደ ነገራቸው እግዚአብሔር ስለ እነርሱ የተናገረላቸው ባሮቹ የአብርሃም ልጆች ይስሐቅና ያዕቆብ ከእግዚአብሔር ሕግ አልተላለፉም።"
                        },
                        {
                            "verse": 22,
                            "text": "“አብርሃም ወዳጄ ነው፤ ይስሐቅም ባለሟሌ ነው፤ ያዕቆብም ልቡናዬ የወደደችው ነው፤ በእነርሱም ዘንድ ተመሰገንሁ ይላል ሁሉን የሚችል እግዚአብሔር፤”"
                        },
                        {
                            "verse": 23,
                            "text": "የእስራኤልንም ልጆች ፈጽሞ ሲወድዳቸው እነርሱ ግን ዘወትር ሲያሳዝኑት ኖሩ፤ እርሱም ሲታገሣቸው፥ በምድረ በዳም መና ሲመግባቸው ኖረ።"
                        },
                        {
                            "verse": 24,
                            "text": "ልብሶቻቸውም አላረጁም፤ የዕውቀት እንጀራ መናንም ተመግበዋልና እግሮቻቸው አልነቁም።"
                        },
                        {
                            "verse": 25,
                            "text": "ልቡናቸው ግን ሁል ጊዜ ከእግዚአብሔር ይርቅ ነበር፤ ከጥንትም ጀምሮ ክፋትን የሚሠሩ ነበሩና ለመዳን ተስፋ አልነበራቸውም።"
                        },
                        {
                            "verse": 26,
                            "text": "እንደ ጠማማ ቀስትም ሆኑ እንጂ በአማረ አኗኗራቸው እግዚአብሔርን እንዳገለገሉት እንደ አባቶቻቸው እንደ አብርሃምና እንደ ይስሐቅ፥ እንደ ያዕቆብም አልሆኑም፤ በጣዖታቸው በተራራውና በኰረብታው ላይ ሁልጊዜ ያሳዝኑት ነበር፤ በተራራው ላይ፥ በዋሻውና በዛፎቹም ሥር ይበሉ ነበር።"
                        },
                        {
                            "verse": 27,
                            "text": "ፍሪዳ ያርዱ ነበር፤ መሥዋዕትም ይሠዉ ነበር፤ በእጃቸውም ሥራ ደስ ይላቸው ነበር፤ ተረፈ መሥዋዕቱንም ይበሉ ነበር፤ የመጠጡንም ቍርባን ፍላቂ ይጠጡ ነበር፤ ከአጋንንትም ጋራ ይዘፍኑና ይጫወቱ ነበር።"
                        },
                        {
                            "verse": 28,
                            "text": "አጋንንትም ጨዋታቸውንና ዘፈናቸውን ሁሉ፥ ስካራቸውንም ሁሉ ያደንቁላቸው ነበር፤ ያለልክም ዝሙትን ይሠሩ ነበር፤ እግዚአብሔር የማይወደው ቅሚያንና ስስትንም ያደርጉ ነበር።"
                        },
                        {
                            "verse": 29,
                            "text": "ለከነዓን ጣዖት ለበዓልና ለምድያም ጣዖት፥ ለኤሎፍሊ ጣዖታት ለዳጎንና ለአጵሎን፥ ለአርጤማዴስና ለሰራጵዮን፥"
                        },
                        {
                            "verse": 30,
                            "text": "በዙሪያቸውም ላሉ ለአሕዛብም ጣዖታት ሁሉ መሥዋዕት ይሠዉ ነበር። አሕዛብም እንደሚያደርጉት በአዩትና በሰሙት ሁሉን ያመልኩ ነበር፤ አሕዛብም የሚያደርጉትን ጨዋታቸውንና ዘፈናቸውን፥ ድንፋታቸውንም ያደርጉ ነበር።"
                        },
                        {
                            "verse": 31,
                            "text": "እግዚአብሔርን እናመልከዋለን የሚሉ የእስራኤል ሕዝብ እንደዚሁ ያደርጉ ነበር። የእግዚአብሔርን ትእዛዛት ይጠብቁ ዘንድ፥ ጣዖትንም ከማምለክ ይርቁ ዘንድ፥"
                        },
                        {
                            "verse": 32,
                            "text": "የሁዳዱን እህል ከመገባቸው፥ ወደ ምድሩም አዝመራ ካወጣቸው፥ ከማጓም ማሩን ከአጠገባቸው፥ መናውንም ከመገባቸው፥ ካባቶቻቸው ፈጣሪ በቀር ሌሎች አማልክትን እንዳያመልኩ ሙሴ በኦሪት የነገራቸውን ትእዛዙንና ሕጉን ግን አያደርጉም ነበር።"
                        },
                        {
                            "verse": 33,
                            "text": "የተመኙትንና የፈለጉትን አይነሳቸውም ነበር፤ እርሱም አምላካቸው ነውና የወደዱትን ይመግባቸው ነበር።"
                        },
                        {
                            "verse": 34,
                            "text": "እነርሱ ግን እግዚአብሔርን ማሳዘን አልተዉም፤ ደስ ባሰኛቸው ጊዜ እግዚአብሔርን ይዘነጉት ነበር።"
                        },
                        {
                            "verse": 35,
                            "text": "መቅሠፍትንም ባመጣባቸው ጊዜ ወደ እርሱ ይጮሁ ነበር፤ ካገኛቸውም መከራ ያድናቸው ነበር፤ ዳግመኛም በግልጥ ደስ ይላቸው ነበር፤ ብዙ ዘመንም ይኖሩ ነበር።"
                        },
                        {
                            "verse": 36,
                            "text": "ወዲያውም እንደ ቀድሞው እግዚአብሔርን ያሳዝኑት ዘንድ ፈጽመው ልባቸውን ይመልሱ ነበር፤ ያጠፏቸውም ዘንድ በዙሪያቸው ያሉ አሕዛብን ያስነሣባቸው ነበር፤ አስጨንቀውም ያስገብሩአቸው ነበር።"
                        },
                        {
                            "verse": 37,
                            "text": "ዳግመኛም ተመልሰው ወደ ፈጣሪያቸው ወደ እግዚአብሔር ፈጥነው ይጮሁ ነበር።"
                        },
                        {
                            "verse": 38,
                            "text": "እርሱም ይቅር ይላቸው ነበር፤ በአማረ አኗኗራቸው ከጥንት ጀምሮ እግዚአብሔርን ስለ አገለገሉትና መሐላውን ስለ አጸናላቸው ስለ አባቶቻቸው ስለ ኖኅ፥ ስለ አብርሃምና ስለ ይስሐቅ፥ ስለ ያዕቆብም ነው እንጂ ስለ ራሳቸው አይደለም።"
                        },
                        {
                            "verse": 39,
                            "text": "እንደ ሰማይ ከዋክብትና እንደ ባሕር አሸዋ ዘራቸውን ያበዛ ዘንድ የወደዱትንና ትእዛዙን የጠበቁትን ወደዳቸው።"
                        },
                        {
                            "verse": 40,
                            "text": "እንደ ባሕር አሸዋ ያላቸው በሙታን ትንሣኤ ጊዜ ከእስራኤል ልጆች ተለይተው ወደ ገሃነም የሚገቡ የኃጥኣን ነፍሳት ናቸው።"
                        },
                        {
                            "verse": 41,
                            "text": "በሰማይ ላይ እንደሚያበሩ ከዋክብት ናቸው የተባሉት ግን ከእስራኤል ልጆች ወገን የጻድቃን ነፍሳት ናቸው። እግዚአብሔር አብርሃምን እንዲህ ብሎታልና፥ “ሌሊት ወደ ሰማይ እይ፤ መቍጠርም ትችል እንደ ሆነ የሰማይን ከዋክብት ቍጠራቸው፤ እንደዚሁም ልጆችህ ጻድቃን እንደ ሰማይ ከዋክብት በመንግሥተ ሰማይ ያበራሉ።"
                        },
                        {
                            "verse": 42,
                            "text": "“ዳግመኛም ወደ ባሕሩና ወደ ወንዙ ዳርቻ ተመልከት፤ በአሸዋው ውስጥ ያለውንም እይ፤ መቍጠርም ትችል እንደ ሆነ ቍጠር፤ በሙታን ትንሣኤ ጊዜ ወደ ገሃነም የሚወርዱ ልጆችህ እንደዚሁ ናቸው፤”"
                        },
                        {
                            "verse": 43,
                            "text": "አብርሃምም በእግዚአብሔር አመነ፤ ስለዚህም ጽድቅ ሆኖ ተቈጠረለት፤ በምድርም ተስፋው ደረሰለት፤ ሚስቱ ሳራም ከአረጀች በኋላ ወንድ ልጅ ይስሐቅን አገኘች።"
                        },
                        {
                            "verse": 44,
                            "text": "ዳግመኛም ስለ እምነቱ በሰማያት መንግሥትን ያገኛል። ሙታን እንደሚነሡ፤ በጎ ሥራን የሠሩም ወደ ዘለዓለም ሕይወት፥"
                        },
                        {
                            "verse": 45,
                            "text": "ክፉ የሠሩም በሙታን ትንሣኤ ጊዜ ወደ ዘለዓለም ቅጣት እንደሚሔዱ አምኖአልና። በጎ ሥራ የሠሩ ጻድቃን ግን ከእርሱ ጋር ለዘለዓለም ይነግሣሉ።"
                        },
                        {
                            "verse": 46,
                            "text": "ክፉ የሠሩም ለዘለዓለም ይፈረድባቸዋል አሜን፥ አሜን።"
                        }
                    ]
                }
            ]
        }
    ]
}