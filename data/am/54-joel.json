{
    "book_number": 54,
    "book_name_am": "ትንቢተ ኢዮኤል",
    "book_name_en": "Joel",
    "chapters": [
        {
            "chapter": 1,
            "sections": [
                {
                    "title": null,
                    "verses": [
                        {
                            "verse": "1",
                            "text": "ወደባቱኤል ልጅ ወደ ኢዮኤል የመጣው የእግዚአብሔር ቃል ይህ ነው፦"
                        },
                        {
                            "verse": "2",
                            "text": "እናንተ ሽማግሌዎች፥ይህን ስሙ፤በምድርም የምትኖሩ ዅሉ፥አድምጡ።ይህ በዘመናችኹ ወይስ በአባቶቻችኹ  ዘመን ኾኖ ነበርን፧"
                        },
                        {
                            "verse": "3",
                            "text": "ይህን ለልጆቻችኹ ንገሩ፤ልጆቻችኹም ለልጆቻቸው፥ልጆቻቸውም ለዃለኛው ትውልድ ይንገሩ።"
                        },
                        {
                            "verse": "4",
                            "text": "ከተምች የቀረውን አንበጣ በላው፤ከአንበጣም የቀረውን ደጐብያ በላው፤ከደጐብያም የቀረውን ኵብኵባ  በላው።"
                        },
                        {
                            "verse": "5",
                            "text": "በተሓ ወይን ጠጃችኹ ከአፋችኹ ተወግዷልና፥እናንተ ሰካራሞች፥ነቅታችኹ አልቅሱ፤እናንተም የወይን ጠ ጅ የምትጠጡ ዅሉ፥ዋይ በሉ።"
                        },
                        {
                            "verse": "6",
                            "text": "ቍጥርም የሌለው ብርቱ ሕዝብ በምድሬ ላይ ወጥቷልና፤ጥርሳቸው እንደ አንበሳ ጥርስ፥መንጋጋቸውም እ ንደ እንስቲቱ አንበሳ መንጋጋ ነው።"
                        },
                        {
                            "verse": "7",
                            "text": "ወይኔን ባዶ ምድር አደረገው፥በለሴንም ሰበረው፤ባዶም አደረገው፥ጣለውም፤ቅርንጫፎቹም ነጡ።"
                        },
                        {
                            "verse": "8",
                            "text": "ለቍንዥናዋ ባል ማቅ ለብሳ እንደምታለቅስ ድንግል አልቅሺ።"
                        },
                        {
                            "verse": "9",
                            "text": "የእኽሉ ቍርባንና የመጠጡ ቍርባን ከእግዚአብሔር ቤት ተወግዷል፤የእግዚአብሔርም አገልጋዮች ካህናቱ  አለቀሱ።"
                        },
                        {
                            "verse": "10",
                            "text": "እኽሉ ጠፍቷልና፥ወይኑም ደርቋልና፥ዘይቱም ጐድሏልና፥ዕርሻው ምድረ በዳ ኾኗል፥ምድሪቱም አልቅሳለ ች።"
                        },
                        {
                            "verse": "11",
                            "text": "መከሩ ከዕርሻቸው ጠፍቷልና፥ገበሬዎች ስለ ስንዴውና ስለ ገብሱ ዐፈሩ፤የወይን አትክልተኛዎችም አ ለቀሱ።"
                        },
                        {
                            "verse": "12",
                            "text": "ወይኑ ደርቋል፥በለሱም ጠውልጓል፤ሮማኑና ተምሩ እንኰዩም የምድርም ዛፎች ዅሉ ደርቀዋል፤ደስታም  ከሰው ልጆች ዘንድ ርቋል።"
                        },
                        {
                            "verse": "13",
                            "text": "የእኽሉ ቍርባንና የመጠጡ ቍርባን ከአምላካችኹ ቤት ቀርቷልና፥እናንተ ካህናት፥ማቅ ታጥቃችኹ አል ቅሱ፤እናንተም የመሠዊያ አገልጋዮች፥ዋይ በሉ፤እናንተ የአምላኬ አገልጋዮች፥ኑ፥ሌሊቱን ዅሉ በማቅ ላ ይ ተኙ።"
                        },
                        {
                            "verse": "14",
                            "text": "ጾምን ቀድሱ፥ጉባኤውንም ዐውጁ፤ሽማግሌዎችንና በምድር የሚኖሩትን ዅሉ ወደ አምላካችኹ ወደእግዚአ ብሔር ቤት ሰብስቡ፥ወደ እግዚአብሔርም ጩኹ።"
                        },
                        {
                            "verse": "15",
                            "text": "የእግዚአብሔር ቀን ቀርቧልና፥ለቀኑ ወዮ! ርሱም ዅሉን ከሚችል ከአምላክ ዘንድ እንደ ጥፋት ይመጣል።"
                        },
                        {
                            "verse": "16",
                            "text": "ከዐይናችን ፊት ምግብ፥ከአምላካችንም ቤት ደስታና እልልታ የጠፋ አይደለምን፧"
                        },
                        {
                            "verse": "17",
                            "text": "ዘሩ በምድር ውስጥ በሰበሰ፤እኽሉ ደርቋልና፥ጐተራዎቹ ባዶ ናቸው፥ጐታዎቹም ፈርሰዋል።"
                        },
                        {
                            "verse": "18",
                            "text": "እንስሳዎች እጅግ ጮኹ፤የላምም መንጋዎች ማሰማሪያ የላቸውምና ተጠራጠሩ፤የበግም መንጋዎች ጠፍተዋ ል።"
                        },
                        {
                            "verse": "19",
                            "text": "አቤቱ፥እሳት የምድረ በዳውን ማሰማሪያ በልቷልና፥ነበልባሉም የዱሩን ዛፍ ዅሉ አቃጥሏልና፥ወዳንተ  እጮኻለኹ።"
                        },
                        {
                            "verse": "20",
                            "text": "ፈሳሹ ውሃ ደርቋልና፥እሳቱም የምድረ በዳውን ማሰማሪያ በልቷልና፥የምድር አራዊት ወዳንተ አለከለ ኩ።"
                        }
                    ]
                }
            ]
        },
        {
            "chapter": 2,
            "sections": [
                {
                    "title": null,
                    "verses": [
                        {
                            "verse": "1",
                            "text": "የእግዚአብሔር ቀን መጥቷልና፥ርሱም ቀርቧልና፥በጽዮን መለከትን ንፉ፥በቅዱሱም ተራራዬ ላይ እሪ በ ሉ፤በምድርም የሚኖሩ ዅሉ ይንቀጥቀጡ፤የእግዚአብሔር ቀን መጥቷልና፤"
                        },
                        {
                            "verse": "2",
                            "text": "የጨለማና የጭጋግ ቀን፥የደመናና የድቅድቅ ጨለማ ቀን ነው፤ታላቅና ብርቱ ሕዝብ በተራራዎች ላይ እ ንደ ወገግታ ተዘርግቷል፤ከዘለዓለምም ዠምሮ እንደ እነርሱ ያለ አልነበረም፥ከነርሱም በዃላ እስከ ብ ዙ ትውልድ ድረስ እንደ እነርሱ ያለ ከእንግዲህ ወዲህ አይኾንም።"
                        },
                        {
                            "verse": "3",
                            "text": "እሳት በፊታቸው ትባላለች፥በዃላቸውም ነበልባል ታቃጥላለች፤ምድሪቱ በፊታቸው እንደ ዔዴን ገነት፥በ ዃላቸውም የምድረ በዳ በረሓ ናት፤ከነርሱም የሚያመልጥ የለም።"
                        },
                        {
                            "verse": "4",
                            "text": "መልካቸው እንደ ፈረስ መልክ ነው፥እንደ ፈረሶችም ይሮጣሉ።"
                        },
                        {
                            "verse": "5",
                            "text": "በተራራ ላይ እንዳሉ ሠረገላዎች ድምፅ፥ገለባውንም እንደሚበላ እንደ እሳት ነበልባል ድምፅ፥ለሰልፍ ም እንደ ተዘጋጀ እንደ ብርቱ ሕዝብ ያኰበኵባሉ።"
                        },
                        {
                            "verse": "6",
                            "text": "ከፊታቸው አሕዛብ ይንቀጠቀጣሉ፤የሰውም ፊት ዅሉ ይጠቍራል።"
                        },
                        {
                            "verse": "7",
                            "text": "እንደ ኀያላን ይሮጣሉ፥እንደ ሰልፈኛዎችም በቅጥሩ ላይ ይወጣሉ፤እያንዳንዱም በመንገዱ ላይ ይራመዳ ል፥ከርምጃቸውም አያፈገፍጉም።"
                        },
                        {
                            "verse": "8",
                            "text": "አንዱ ካንዱ ጋራ አይጋፉም፥እያንዳንዱም መንገዱን ይጠበጥባል፤በሰልፍ መካከል ያልፋሉ፥እነርሱም አ ይቈስሉም።"
                        },
                        {
                            "verse": "9",
                            "text": "በከተማም ያኰበኵባሉ፥በቅጥሩም ላይ ይሮጣሉ፤ወደ ቤቶችም ይወጣሉ፥እንደ ሌባም በመስኮቶች ይገባሉ።"
                        },
                        {
                            "verse": "10",
                            "text": "ምድሪቱም ከፊታቸው ትናወጣለች፥ሰማያትም ይንቀጠቀጣሉ፤ፀሓይና ጨረቃም ይጨልማሉ፥ከዋክብትም ብርሃ ናቸውን ይሰውራሉ።"
                        },
                        {
                            "verse": "11",
                            "text": "እግዚአብሔርም በሰራዊቱ ፊት ድምፁን ይሰጣል፤ሰፈሩ እጅግ ብዙ ነውና፥ቃሉንም የሚያደርግ ርሱ ኀ ያል ነውና፤የእግዚአብሔርም ቀን ታላቅና እጅግ የሚያስፈራ ነውና፥ማንስ ይችለዋል፧"
                        },
                        {
                            "verse": "12",
                            "text": "አኹንስ፥ይላል እግዚአብሔር፥በፍጹም ልባችኹ፥በጾምም፥በልቅሶና በዋይታ ወደ እኔ ተመለሱ።"
                        },
                        {
                            "verse": "13",
                            "text": "ልባችኹን እንጂ ልብሳችኹን አትቅደዱ፤አምላካችኹም እግዚአብሔር ቸርና መሓሪ፥ቍጣው የዘገየ፥ምሕረ ቱም የበዛ፥ለክፋትም የተጸጸተ ነውና፥ወደ ርሱ ተመለሱ።"
                        },
                        {
                            "verse": "14",
                            "text": "የሚመለስና የሚጸጸት እንደ ኾነ፥ለአምላካችኹም ለእግዚአብሔር የእኽልና የመጠጥ ቍርባን የሚኾነው ን በረከት የሚያተርፍ እንደ ኾነ ማን ያውቃል፧"
                        },
                        {
                            "verse": "15",
                            "text": "በጽዮን መለከትን ንፉ፥ጾምንም ቀድሱ፥ጉባኤውንም ዐውጁ፥"
                        },
                        {
                            "verse": "16",
                            "text": "ሕዝቡንም አከማቹ፥ማኅበሩንም ቀድሱ፥ሽማግሌዎቹንም ሰብስቡ፥ሕፃናቱንና ጡት የሚጠቡትን አከማቹ፤ሙ ሽራው ከዕልፍኙ፥ሙሽራዪቱም ከጫጕላዋ ይውጡ።"
                        },
                        {
                            "verse": "17",
                            "text": "የእግዚአብሔርም አገልጋዮች ካህናት ከወለሉና ከመሠዊያው መካከል እያለቀሱ፦አቤቱ፥ለሕዝብኽ ራራ፥ አሕዛብም እንዳይነቅፏቸው ርስትኽን ለማላገጫ አሳልፈኽ አትስጥ፤ከአሕዛብ መካከል፦አምላካቸው ወዴት  ነው፧ስለ ምን ይላሉ፧ይበሉ።"
                        },
                        {
                            "verse": "18",
                            "text": "እግዚአብሔርም ስለ ምድሩ ቀና፥ለሕዝቡም ራራለት።"
                        },
                        {
                            "verse": "19",
                            "text": "እግዚአብሔርም መልሶ ሕዝቡን፦እንሆ፥እኽልንና ወይንን ዘይትንም እሰድ፟ላችዃለኹ፥እናንተም በርሱ  ትጠግባላችኹ፤ከእንግዲህም ወዲያ በአሕዛብ መካከል መሰደቢያ አላደርጋችኹም።"
                        },
                        {
                            "verse": "20",
                            "text": "የሰሜንንም ሰራዊት ከእናንተ ዘንድ አርቃለኹ፥ወደ በረሓና ወደ ምድረ በዳ፥ፊቱን ወደምሥራቁ ባሕ ር ዠርባውንም ወደምዕራቡ ባሕር አድርጌ አሳድደዋለኹ፤ርሱም ትዕቢትን አድርጓልና፥ግማቱ ይወጣል፥ክር ፋቱም ይነሣል አለ።"
                        },
                        {
                            "verse": "21",
                            "text": "ምድር ሆይ፥እግዚአብሔር ታላቅ ነገር አድርጓልና፥አትፍሪ፥ደስም ይበልሽ፥እልልም በዪ።"
                        },
                        {
                            "verse": "22",
                            "text": "እናንተ የምድር እንስሳዎች ሆይ፥የምድረ በዳው ማሰማሪያ ለምልሟልና፥ዛፉም ፍሬውን አፍርቷልና፥በ ለሱና ወይኑም ኀይላቸውን ሰጥተዋልና፥አትፍሩ።"
                        },
                        {
                            "verse": "23",
                            "text": "እናንተ የጽዮን ልጆች፥አምላካችኹ እግዚአብሔር የፊተኛውን ዝናብ በጽድቅ ሰጥቷችዃልና፥እንደ ቀድ ሞውም የፊተኛውንና የዃለኛውን ዝናብ አዝንቦላችዃልና፥በርሱ ደስ ይበላችኹ፥ለርሱም እልል በሉ።"
                        },
                        {
                            "verse": "24",
                            "text": "ዐውድማዎችም እኽልን ይሞላሉ፥መጥመቂያዎችም የወይን ጠጅንና ዘይትን አትረፍርፈው ያፈሳ፟ሉ።"
                        },
                        {
                            "verse": "25",
                            "text": "የሰደድኹባችኹ ታላቁ ሰራዊቴ አንበጣና ደጐብያ ኵብኵባና ተምች የበላቸውን ዓመታት እመልስላችዃለ ኹ።"
                        },
                        {
                            "verse": "26",
                            "text": "ብዙ መብል ትበላላችኹ፥ትጠግቡማላችኹ፤ከእናንተም ጋራ ተኣምራትን የሠራውን የአምላካችኹን የእግዚ አብሔርን ስም ታመሰግናላችኹ፤ሕዝቤም ለዘለዓለም አያፍርም።"
                        },
                        {
                            "verse": "27",
                            "text": "እኔም በእስራኤል መካከል እንዳለኹ፥እኔም አምላካችኹ እግዚአብሔር እንደ ኾንኹ፥ከእኔም በቀር ሌ ላ አምላክ እንደሌለ ታውቃላችኹ፤ሕዝቤም ለዘለዓለም አያፍርም።"
                        },
                        {
                            "verse": "28",
                            "text": "ከዚህም በዃላ እንዲህ ይኾናል፤መንፈሴን በሥጋ ለባሽ ዅሉ ላይ አፈሳ፟ለኹ፤ወንዶችና ሴቶች ልጆቻ ችኹም ትንቢት ይናገራሉ፥ሽማግሌዎቻችኹም ሕልምን ያልማሉ፥ጐበዞቻችኹም ራእይ ያያሉ፤"
                        },
                        {
                            "verse": "29",
                            "text": "ደግሞም በዚያ ወራት በወንዶችና በሴቶች ባሪያዎች ላይ መንፈሴን አፈሳ፟ለኹ፤"
                        },
                        {
                            "verse": "30",
                            "text": "በላይ በሰማይ ድንቆችን አሳያለኹ፥በታች በምድርም ደምና፣እሳት፣የጢስም ጭጋግ።"
                        },
                        {
                            "verse": "31",
                            "text": "ታላቁና የሚያስፈራው የእግዚአብሔር ቀን ሳይመጣ ፀሓይ ወደ ጨለማ፥ጨረቃም ወደ ደም ይለወጣል።"
                        },
                        {
                            "verse": "32",
                            "text": "እንዲህም ይኾናል፤የእግዚአብሔር ስም የሚጠራ ዅሉ ይድናል፤እግዚአብሔርም እንደ ተናገረ፥በጽዮን  ተራራና በኢየሩሳሌም መድኀኒት ይገኛል።ደግሞም እግዚአብሔር የጠራቸው፥የምሥራች የሚሰበከላቸው ይገኛ ሉ።"
                        }
                    ]
                }
            ]
        },
        {
            "chapter": 3,
            "sections": [
                {
                    "title": null,
                    "verses": [
                        {
                            "verse": "1",
                            "text": "እንሆም፥በዚያ ወራትና በዚያ ዘመን፥የይሁዳንና የኢየሩሳሌምን ምርኮ በምመልስበት ጊዜ፥"
                        },
                        {
                            "verse": "2",
                            "text": "አሕዛብን ዅሉ ሰብስቤ ወደኢዮሳፍጥ ሸለቆ አወርዳቸዋለኹ፤በዚያም ስለ ሕዝቤና ስለ ርስቴ ስለ እስ ራኤል በአሕዛብ መካከል የበተኗቸውን ምድሬንም የተካፈሏትን እፋረድባቸዋለኹ።"
                        },
                        {
                            "verse": "3",
                            "text": "በሕዝቤም ላይ ዕጣ ተጣጣሉ፤ወንድ ልጅን ለጋለሞታ ዋጋ ሰጡ፥ሴት ልጅን ለወይን ጠጅ ሸጡ፥ጠጡም።"
                        },
                        {
                            "verse": "4",
                            "text": "ጢሮስና ሲዶና የፍልስጥኤምም ግዛት ዅሉ ሆይ፥ከእናንተ ጋራ ለእኔ ምን አለኝ፧በእውኑ ብድራትን ት መልሱልኛላችኹን፧ብድራትን ብትመልሱልኝ ፈጥኜ በችኰላ ብድራታችኹን በራሳችኹ ላይ እመልሳለኹ።"
                        },
                        {
                            "verse": "5",
                            "text": "ብሬንና ወርቄን ወስዳችዃልና፥የተወደደውንም መልካሙን ዕቃዬን ወደ መቅደሳችኹ አግብታችዃልና፥"
                        },
                        {
                            "verse": "6",
                            "text": "ከዳርቻቸውም ታርቋቸው ዘንድ የይሁዳንና የኢየሩሳሌምን ልጆች ለግሪክ ሰዎች ሸጣችዃልና፥"
                        },
                        {
                            "verse": "7",
                            "text": "እንሆ፥እነርሱን ከሸጣችኹበት ስፍራ አስነሣቸዋለኹ፥ብድራታችኹንም በራሳችኹ ላይ እመልሳለኹ።"
                        },
                        {
                            "verse": "8",
                            "text": "እግዚአብሔር ተናግሯልና፥ወንዶችና ሴቶች ልጆቻችኹን በይሁዳ ልጆች እጅ እሸጣለኹ፥እነርሱም ለሩቆቹ  ሕዝብ ለሳባ ሰዎች ይሸጧችዃል።"
                        },
                        {
                            "verse": "9",
                            "text": "ይህን በአሕዛብ መካከል ዐውጁ ለሰልፍ ተዘጋጁ ኀያላንን አስነሡ ሰልፈኛዎች ዅሉ ይቅረቡ ይውጡም።"
                        },
                        {
                            "verse": "10",
                            "text": "ማረሻችኹን ሰይፍ፥ማጭዳችኹንም ጦር ለማድረግ ቀጥቅጡ፤ደካማውም፦እኔ ብርቱ ነኛ ይበል።"
                        },
                        {
                            "verse": "11",
                            "text": "እናንተ በዙሪያ ያላችኹ አሕዛብ ዅሉ፥ቸኵላችኹ ኑ፥ተሰብሰቡ፤አቤቱ፥ኀያላንኽን ወደዚያ አውርድ።"
                        },
                        {
                            "verse": "12",
                            "text": "አሕዛብ ይነሡ፥ወደኢዮሳፍጥ ሸለቆም ይውጡ፤በዙሪያ ባሉ አሕዛብ ዅሉ ላይ እፈርድ ዘንድ በዚያ እ ቀመጣለኹና።"
                        },
                        {
                            "verse": "13",
                            "text": "መከሩ ደርሷልና፥ማጭድ ስደዱ፤መጥመቂያውም ሞልቷልና፥ኑ ርገጡ፤ክፋታቸውም በዝቷልና፥መጥመቂያ ዅሉ  ፈርሷል።"
                        },
                        {
                            "verse": "14",
                            "text": "የእግዚአብሔር ቀን በፍርድ ሸለቆ ቀርቧልና፥የብዙ ብዙ ሕዝብ ውካታ በፍርድ ሸለቆ አለ።"
                        },
                        {
                            "verse": "15",
                            "text": "ፀሓይና ጨረቃ ጨልመዋል፥ከዋክብትም ብርሃናቸውን ሰውረዋል።"
                        },
                        {
                            "verse": "16",
                            "text": "እግዚአብሔርም በጽዮን ኾኖ ድምፁን ከፍ አድርጎ ይጮኻል፥በኢየሩሳሌምም ኾኖ ቃሉን ይሰጣል፤ሰማይ ና ምድርም ይናወጣሉ፤እግዚአብሔር ግን ለሕዝቡ መሸሸጊያ፥ለእስራኤልም ልጆች መጠጊያ ይኾናል።"
                        },
                        {
                            "verse": "17",
                            "text": "እኔም በተቀደሰው ተራራዬ በጽዮን የምቀመጥ አምላካችኹ እግዚአብሔር እንደ ኾንኹ ታውቃላችኹ፤የዚ ያን ጊዜም ኢየሩሳሌም የተቀደሰች ትኾናለች፥እንግዳዎችም ከእንግዲህ ወዲህ አያልፉባትም።"
                        },
                        {
                            "verse": "18",
                            "text": "በዚያም ቀን እንዲህ ይኾናል፤ተራራዎች በተሓ ጠጅ ያንጠባጥባሉ፥ኰረብታዎችም ወተትን ያፈሳ፟ሉ፥በ ይሁዳም ያሉት ፈፋዎች ዅሉ ውሃን ያጐርፋሉ ከእግዚአብሔርም ቤት ምንጭ ትፈልቃለች፥የሰጢምንም ሸለቆ  ታጠጣለች።"
                        },
                        {
                            "verse": "19",
                            "text": "በአገራቸው ንጹሑን ደም አፍሰ፟ዋልና፥በይሁዳ ልጆች ላይ ስላደረጉት ግፍ ግብጽ ምድረ በዳ፥ኤዶም ያስም በረሓ ይኾናል።"
                        },
                        {
                            "verse": "20",
                            "text": "ነገር ግን፥ይሁዳ ለዘለዓለም፥ኢየሩሳሌምም ለልጅ ልጅ መኖሪያ ይኾናል።"
                        },
                        {
                            "verse": "21",
                            "text": "እኔም ንጹሕ ያላደረግኹትን ደማቸውን ንጹሕ አደርገዋለኹ፥እግዚአብሔርም በጽዮን ያድራል፨"
                        }
                    ]
                }
            ]
        }
    ]
}