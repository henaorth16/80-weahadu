{
  "book_number": 48,
  "book_name_am": "ሰቆቃወ ኤርምያስ",
  "book_name_en": "Lamentations",
  "chapters": [
    {
      "chapter": 1,
      "verses": [
        {
          "verse": "1",
          "text": "አሌፍ።ሕዝብ ሞልቶባት የነበረች ከተማ ብቻዋን እንዴት ተቀመጠች! በአሕዛብ መካከል ታላቅ የነበረች እንደ መበለት ኾናለች፤በአውራጃዎች መካከል ልዕልት የነበረች ተገ ዢ ኾናለች።"
        },
        {
          "verse": "2",
          "text": "ቤት።በሌሊት እጅግ ታላቅሳለች፥እንባዋም በጕንጯ ላይ አለ፤ከውሽማዎቿ ዅሉ የሚያጽናናት የለም፤ወዳ ጆቿ ዅሉ ወነጀሏት ጠላቶችም ኾኗት።"
        },
        {
          "verse": "3",
          "text": "ጋሜል።ይሁዳ ስለመጨነቅና ስለባርነት ብዛት ተማረከች፤በአሕዛብ መካከል ተቀመጠች ዕረፍትም አላገኘ ችም፤የሚያስጨንቋት ዅሉ ተጨንቃ አገኟት።"
        },
        {
          "verse": "4",
          "text": "ዳሌጥ።ወደ ዓመት በዓልም የሚመጣ የለምና የጽዮን መንገዶች አለቀሱ፤በሮቿ ዅሉ ፈርሰዋል ካህናቷም  እየጮኹ ያለቅሳሉ፤ደናግሎቿም ተጨነቁ ርሷም በምሬት አለች።"
        },
        {
          "verse": "5",
          "text": "ሄ።ስለኀጢአቷ ብዛት እግዚአብሔር አስጨንቋታልና፥አስጨናቂዎቿ ራስ ኾኑ፥ጠላቶቿም ተከናወነላቸው፤ሕ ፃናቷ ባስጨናቂዎች ፊት ተማርከዋል።"
        },
        {
          "verse": "6",
          "text": "ዋው።ከጽዮን ሴት ልጅ ውበቷ ዅሉ ወጥቷል፤አለቃዎቿ ማሰማሪያ እንደማያገኙ ዋላዎች ኾኑ፤ከሚያባርሯ ቸው ፊት ተዳክመው ኼዱ።"
        },
        {
          "verse": "7",
          "text": "ዛይ።ኢየሩሳሌም በጭንቀቷና በመከራዋ ወራት ከጥንት ዠምሮ የነበረላትን የከበረን ነገር ዅሉ ዐሰበ ች፤ሕዝቧ በአስጨናቂዎች እጅ በወደቀ ጊዜ የሚረዳትም በሌላት ጊዜ፥አስጨናቂዎች አይዋት በመፍረሷም  ሣቁ።"
        },
        {
          "verse": "8",
          "text": "ሔት።ኢየሩሳሌም እጅግ ኀጢአት ሠርታለች፤ስለዚህ፥ረክሳለች፤ያከብሯት የነበሩ ዅሉ ኀፍረተ ሥጋዋን  አይተዋታልና፥አቃለሏት፤ርሷም እየጮኸች ታለቅሳለች፥ወደ ዃላም ዘወር አለች።"
        },
        {
          "verse": "9",
          "text": "ጤት።አደፏ በልብሷ ዘርፍ ነበረ፤ፍጻሜዋን አላሰበችም፤ስለዚህ፥በድንቅ ተዋርዳለች፥የሚያጽናናትም የ ለም፤አቤቱ፥ጠላት ከፍ ከፍ ብሏልና፥መከራዬን ተመልከት።"
        },
        {
          "verse": "10",
          "text": "ዮድ።አስጨናቂው በከበረ ነገሯ ዅሉ ላይ እጁን ዘረጋ፤ወደ ጉባኤኽ እንዳይገቡ ያዘዝኻቸው አሕዛብ  ወደ መቅደሷ ሲገቡ አይታለችና።"
        },
        {
          "verse": "11",
          "text": "ካፍ።ሕዝቧ ዅሉ እየጮኹ ያለቅሳሉ እንጀራም ይፈልጋሉ፤ሰውነታቸውን ለማበርታት የከበረ ሀብታቸውን  ስለ መብል ሰጥተዋል፤አቤቱ፥ተጐሳቍያለኹና እይ፥ተመልከትም።"
        },
        {
          "verse": "12",
          "text": "ላሜድ።እናንተ መንገድ ዐላፊዎች ዅሉ፥በእናንተ ዘንድ ምንም የለምን፧እግዚአብሔር በጽኑ ቍጣው ቀ ን እኔን እንዳስጨነቀበት በእኔ ላይ እንደተደረገው እንደእኔ መከራ የሚመስል መከራ እንዳለ ተመልከ ቱ፥እዩ።"
        },
        {
          "verse": "13",
          "text": "ሜም።ከላይ እሳትን ወደ ዐጥንቴ ሰደደ በረታችበትም፤ለእግሬ ወጥመድ ዘረጋ ወደ ዃላም መለሰኝ፥አ ጠፋኝም ቀኑንም ዅሉ አደከመኝ።"
        },
        {
          "verse": "14",
          "text": "ኖን።የኀጢአቶቼ ቀንበር በእጁ ተይዛለች፤ታስረው በዐንገቴ ላይ ወጥተዋል፤ጕልበቴን አደከመ።ጌታ  በፊታቸው እቆም ዘንድ በማልችላቸው እጅ አሳልፎ ሰጠኝ።"
        },
        {
          "verse": "15",
          "text": "ሳምኬት።ጌታ ኀያላኔን ዅሉ ከውስጤ አስወገዳቸው፤ጕልማሳዎቼን ያደቅ፟ ዘንድ ጉባኤን ጠራብኝ፤ጌታ  ድንግሊቱን የይሁዳን ልጅ በመጥመቂያ እንደሚረገጥ አድርጎ ረገጣት።"
        },
        {
          "verse": "16",
          "text": "ዔ።የሚያጽናናኝ ነፍሴንም የሚያበረታት ከእኔ ርቋልና፥ስለዚህ አለቅሳለኹ፤ዐይኔ፥ዐይኔ ውሃ ያፈሳ ፟ል።ጠላት በርትቷልና፥ልጆቼ ጠፍተዋል።"
        },
        {
          "verse": "17",
          "text": "ፌ።ጽዮን እጇን ዘረጋች፤የሚያጽናናት የለም፤እግዚአብሔር በያዕቆብ ዙሪያ ያሉትን እንዲያስጨንቁት  አዘዘ፤ኢየሩሳሌም በመካከላቸው እንደ ርኩስ ነገር ኾናለች።"
        },
        {
          "verse": "18",
          "text": "ጻዴ።በአፉ ነገር ላይ ዐመፅ አድርጌያለኹና፥እግዚአብሔር ጻድቅ ነው።እናንተ አሕዛብ ዅሉ፥እባካች ኹ ስሙ፥መከራዬንም ተመልከቱ፤ደናግሎቼና ጐበዛዝቴ ተማርከው ኼዱ።"
        },
        {
          "verse": "19",
          "text": "ቆፍ።ውሽማዎቼን ጠራኹ፥እነርሱም አታለሉኝ፤ካህናቴና ሽማግሌዎቼ ሰውነታቸውን ያበረቱ ዘንድ መብል  ሲፈልጉ በከተማ ውስጥ ሞቱ።"
        },
        {
          "verse": "20",
          "text": "ሬስ።አቤቱ፥ተጨንቄያለኹና፥አንዠቴም ታውኮብኛልና፥ተመልከት፤ዐመፃን ፈጽሞ አድርጌያለኹና ልቤ በው ስጤ ተገላበጠብኝ፤በሜዳ ሰይፍ ልጆቼን አጠፋ በቤትም ሞት አለ።"
        },
        {
          "verse": "21",
          "text": "ሳን።እኔ እየጮኽኹ እንደማለቅስ ሰምተዋል፤የሚያጽናናኝ የለም፤ጠላቶቼ ዅሉ ስለ መከራዬ ሰምተዋል ፤አንተ አድርገኸዋልና፥ደስ አላቸው፤ስለ ርሱ የተናገርኸውን ቀን ታመጣለኽ እነርሱም እንደ እኔ ይኾ ናሉ።"
        },
        {
          "verse": "22",
          "text": "ታው።ልቅሶዬ እጅግ ነውና፥ልቤም ደክሟልና፥ክፋታቸው ዅሉ ወደ ፊትኽ ይድረስ፥ስለ ኀጢአቴ ዅሉ እ ንዳደረግኽብኝ አድርግባቸው።"
        }
      ]
    },
    {
      "chapter": 2,
      "verses": [
        {
          "verse": "1",
          "text": "አሌፍ።ጌታ በቍጣው የጽዮንን ሴት ልጅ እንደ ምን አደመናት! የእስራኤልን ውበት ከሰማይ ወደ ምድር ጣለ፥በቍጣውም ቀን የእግሩን መረገጫ አላሰበም።"
        },
        {
          "verse": "2",
          "text": "ቤት።ጌታ የያዕቆብን ማደሪያዎች ዅሉ ዋጠ፥አልራራምም፤በመዓቱ የይሁዳን ሴት ልጅ ዐምባዎች አፈረሰ ፥ወደ ምድርም አወረዳቸው፤መንግሥቱንና አለቃዎቿን አረከሰ።"
        },
        {
          "verse": "3",
          "text": "ጋሜል።በጽኑ ቍጣው የእስራኤልን ቀንድ ዅሉ ቀጠቀጠ፤ቀኝ እጁን ከጠላት ፊት ወደ ዃላ መለሰ፥በዙሪ ያውም እንደሚባላ እንደ እሳት ነበልባል ያዕቆብን አቃጠለ።"
        },
        {
          "verse": "4",
          "text": "ዳሌጥ።ቀስቱን እንደ ጠላት ገተረ፥እንደ አስጨናቂ ቀኝ እጁን አጸና፥ለዐይንም የሚያምረውን ዅሉ ገ ደለ፤በጽዮን ሴት ልጅ ድንኳን መዓቱን እንደ እሳት አፈሰሰ።"
        },
        {
          "verse": "5",
          "text": "ሄ።ጌታ እንደ ጠላት ኾነ፥እስራኤልን ዋጠ፤አዳራሾቿን ዅሉ ዋጠ፥ዐምባዎቿን አጠፋ፤በይሁዳም ሴት ል ጅ ሐዘንና ልቅሶ አበዛ።"
        },
        {
          "verse": "6",
          "text": "ዋው።ማደሪያውን እንደ አትክልት ነቀለ፤የበዓሉን ስፍራ አጠፋ፤እግዚአብሔር በጽዮን ዓመት በዓሉንና  ሰንበቱን አስረሳ፥በቍጣውም መዓት ንጉሡንና ካህኑን አቃለለ።"
        },
        {
          "verse": "7",
          "text": "ዛይ።ጌታ መሠዊያውን ጣለ፥መቅደሱን ጠላ፥የአዳራሾቿንም ቅጥር በጠላት እጅ አሳልፎ ሰጠ፤ድምፃቸውን  እንደ ዓመት በዓል ቀን በእግዚአብሔር ቤት ከፍ ከፍ አደረጉ።"
        },
        {
          "verse": "8",
          "text": "ሔት።እግዚአብሔር የጽዮንን ሴት ልጅ ቅጥር ያፈርስ ዘንድ ዐሰበ፤የመለኪያውን ገመድ ዘረጋ፥እጁን  ከማጥፋት አልመለሰም፤ምሽጉና ቅጥሩ እንዲያለቅሱ አደረገ፤በአንድነት ደከሙ።"
        },
        {
          "verse": "9",
          "text": "ጤት።በሮቿ በመሬት ውስጥ ሰጠሙ፥መወርወሪያዎቿን አጠፋ ሰበረም፤ንጉሧና አለቃዎቿ ሕግ በሌለባቸው  በአሕዛብ መካከል አሉ፤ነቢያቷም ከእግዚአብሔር ዘንድ ራእይ አላገኙም።"
        },
        {
          "verse": "10",
          "text": "ዮድ።የጽዮን ሴት ልጅ ሽማግሌዎች ዝም ብለው በመሬት ላይ ተቀምጠዋል፤ትቢያን በራሳቸው ላይ ነሰ ነሱ፥ማቅም ታጠቁ፤የኢየሩሳሌም ደናግል ራሳቸውን ወደ ምድር አዘነበሉ።"
        },
        {
          "verse": "11",
          "text": "ካፍ።ሕፃኑና ጡት የሚጠባው በከተማዪቱ ጐዳና ላይ ሲዝሉ፥ዐይኔ በእንባ ደከመች፥አንዠቴም ታወከ፤ ስለወገኔ ሴት ልጅ ቅጥቃጤ ጕበቴ በምድር ላይ ተዘረገፈ።"
        },
        {
          "verse": "12",
          "text": "ላሜድ።በከተማ ጐዳና እንደ ተወጋ ሰው በዛሉ ጊዜ፥ነፍሳቸውም በእናቶቻቸው ብብት በወጣች ጊዜ፥እ ናቶቻቸውን፦እኽልና የወይን ጠጅ ወዴት አለ፧ይሏቸዋል።"
        },
        {
          "verse": "13",
          "text": "ሜም።የኢየሩሳሌም ሴት ልጅ ሆይ፥ምን እመሰክርልሻለኹ፧በምንስ እመስልሻለኹ፧ድንግሊቱ የጽዮን ልጅ  ሆይ፥አጽናናሽ ዘንድ በምን አስተካክልሻለኹ፧ስብራትሽ እንደ ባሕር ታላቅ ነውና፤የሚፈውስሽ ማን ነ ው፧"
        },
        {
          "verse": "14",
          "text": "ኖን።ነቢያትሽ ከንቱና ሐሰተኛ ራእይ አይተውልሻል፤ምርኮሽንም ይመልሱ ዘንድ በደልሽን አልገለጡም ፤ከንቱና የማይረባ ነገርንም አይተውልሻል።"
        },
        {
          "verse": "15",
          "text": "ሳምኬት።መንገድ ዐላፊዎች ዅሉ እጃቸውን ያጨበጭቡብሻልና፦በእውኑ የውበት ፍጻሜና የምድር ዅሉ ደ ስታ የሚሏት ከተማ ይህች ናትን፧እያሉ፥በኢየሩሳሌም ሴት ልጅ ላይ ያፏጫሉ፥ራሳቸውንም ያነቃንቃሉ።"
        },
        {
          "verse": "16",
          "text": "ዔ።ጠላቶችሽ ዅሉ አፋቸውን አላቀቁብሽ፤እያፏጩና ጥርሳቸውን እያፋ፟ጩ፦ውጠናታል፤ነገር ግን፥ተስፋ  ያደረግናት ቀን ይህች ናት፤አግኝተናታል፥አይተናትማል ይላሉ።"
        },
        {
          "verse": "17",
          "text": "ፌ።እግዚአብሔር ያሰበውን አደረገ፤በቀድሞ ዘመን ያዘዘውን ቃል ፈጸመ፤አፈረሰ አልራራምም፤ጠላትን ም ደስ አሠኘብሽ፥የሚያስጨንቁሽንም ቀንድ ከፍ ከፍ አደረገ።"
        },
        {
          "verse": "18",
          "text": "ጻዴ።ልባቸው ወደ ጌታ ጮኸ፦የጽዮን ሴት ልጅ ቅጥር ሆይ፥እንባሽን እንደ ፈሳሽ ቀንና ሌሊት አፍ ሺ፟፤ለሰውነትሽ ዕረፍት አትስጪ፤የዐይንሽ ብሌን አታቋርጥ።"
        },
        {
          "verse": "19",
          "text": "ቆፍ።ተነሺ፥በሌሊት በመዠመሪያ ክፍል ጩኺ፥በጌታም ፊት ልብሽን እንደ ውሃ አፍሺ፟፤በጐዳና ዅሉ  ራስ ላይ በራብ ስለደከሙ ስለሕፃናትሽ ነፍስ እጆችሽን ወደ ርሱ አንሺ።"
        },
        {
          "verse": "20",
          "text": "ሬስ።አቤቱ፥እይ፤በማን ላይ እንደዚህ እንዳደረግኽ ተመልከት።በእውኑ ሴቶች ፍሬያቸውን፥ያቀማጠሏቸ ውን ሕፃናት፥ይበላሉን፧በእውኑ ካህኑና ነቢዩ በጌታ መቅደስ ውስጥ ይገደላሉን፧"
        },
        {
          "verse": "21",
          "text": "ሳን።ብላቴናውና ሽማግሌው በመንገዶች ላይ ተጋደሙ፤ደናግሎቼና ጐበዛዝቴ በሰይፍ ወድቀዋል፤በቍጣኽ  ቀን ገደልኻቸው፤ሳትራራ ዐረድኻቸው።"
        },
        {
          "verse": "22",
          "text": "ታው።እንደ በዓል ቀን የሚያስፈሩኝን ከዙሪያዬ ጠራኽ፥በእግዚአብሔር ቍጣ ቀንም ያመለጠ ወይም የ ቀረ አልተገኘም፤ያቀማጠልዃቸውንና ያሳደግዃቸውን ጠላቴ በላቸው።"
        }
      ]
    },
    {
      "chapter": 3,
      "verses": [
        {
          "verse": "1",
          "text": "አሌፍ።በቍጣው በትር መከራ ያየ ሰው እኔ ነኝ።"
        },
        {
          "verse": "2",
          "text": "ብርሃን ወደሌለበት ወደ ጨለማ መርቶ ወሰደኝ።"
        },
        {
          "verse": "3",
          "text": "ዘወትር ቀኑን ዅሉ እጁን በላዬ መለሰ።"
        },
        {
          "verse": "4",
          "text": "ቤት።ሥጋዬንና ቍርበቴን አስረጀ፥ዐጥንቴን ሰበረ።"
        },
        {
          "verse": "5",
          "text": "ቅጥር ሠራብኝ በሐሞትና በድካምም ከበበኝ።"
        },
        {
          "verse": "6",
          "text": "ቀድሞ ሞተው እንደ ነበሩ በጨለማ አኖረኝ።"
        },
        {
          "verse": "7",
          "text": "ጋሜል።እንዳልወጣ በዙሪያዬ ቅጥር ሠራብኝ፤ሰንሰለቴን አከበደ።"
        },
        {
          "verse": "8",
          "text": "በጠራኹና በጮኽኹ ጊዜ ጸሎቴን ከለከለ።"
        },
        {
          "verse": "9",
          "text": "መንገዴን በተጠረበ ድንጋይ ዘጋ፥ጐዳናዬንም አጣመመ።"
        },
        {
          "verse": "10",
          "text": "ዳሌጥ።እንደሚሸምቅ ድብ እንደ ተሸሸገም አንበሳ ኾነብኝ።"
        },
        {
          "verse": "11",
          "text": "መንገዴን ለወጠ፥ገነጣጠለኝም፤ባድማ አደረገኝ።"
        },
        {
          "verse": "12",
          "text": "ቀስቱን ገተረ ለፍላጻውም እንደ ጊጤ አደረገኝ።"
        },
        {
          "verse": "13",
          "text": "ሄ።የሰገባውን ፍላጻዎች በኵላሊቴ ውስጥ ተከለ።"
        },
        {
          "verse": "14",
          "text": "ለወገኔ ዅሉ ማላገጫ ቀኑንም ዅሉ መሳለቂያ ኾንኹ።"
        },
        {
          "verse": "15",
          "text": "ምሬት ሞላብኝ በሬትም አጠገበኝ።"
        },
        {
          "verse": "16",
          "text": "ዋው።ጥርሴን በጭንጫ ሰበረ፥በዐመድም ከደነኝ።"
        },
        {
          "verse": "17",
          "text": "ነፍሴን ከሰላም አራቅኽ፤በጎ ነገርን ረሳኹ።"
        },
        {
          "verse": "18",
          "text": "እኔም፦ኀይሌ ከእግዚአብሔርም ዘንድ ያለው ተስፋዬ ጠፋ አልኹ።"
        },
        {
          "verse": "19",
          "text": "ዛይ።መከራዬንና ችግሬን ሬትንና ሐሞትን ዐስብ።"
        },
        {
          "verse": "20",
          "text": "ነፍሴ እያሰበችው በውስጤ ፈዘዘች።"
        },
        {
          "verse": "21",
          "text": "ይህችን በልቤ አኖራለኹ፥ስለዚህ እታገሣለኹ።"
        },
        {
          "verse": "22",
          "text": "ሔት።ያልጠፋነው ከእግዚአብሔር ምሕረት የተነሣ ነው፤ርኅራኄው አያልቅምና።"
        },
        {
          "verse": "23",
          "text": "ማለዳ ማለዳ ዐዲስ ነው፤ታማኝነትኽ ብዙ ነው።"
        },
        {
          "verse": "24",
          "text": "ነፍሴ፦እግዚአብሔር ዕድል ፈንታዬ ነው፤ስለዚህ፥ተስፋ አደርገዋለኹ አለች።"
        },
        {
          "verse": "25",
          "text": "ጤት።እግዚአብሔር በተስፋ ለሚጠብቁት ለምትሻውም ነፍስ መልካም ነው።"
        },
        {
          "verse": "26",
          "text": "ሰው ዝም ብሎ የእግዚአብሔርን ማዳን ተስፋ ቢያደርግ መልካም ነው።"
        },
        {
          "verse": "27",
          "text": "ሰው በታናሽነቱ ቀንበር ቢሸከም መልካም ነው።"
        },
        {
          "verse": "28",
          "text": "ዮድ።ርሱ አሸክሞታልና፥ዝም ብሎ ለብቻው ይቀመጥ።"
        },
        {
          "verse": "29",
          "text": "ተስፋ የኾነው እንደ ኾነ አፉን በዐፈር ውስጥ ያኑር።"
        },
        {
          "verse": "30",
          "text": "ጕንጩን ለሚመታው ይስጥ፥ስድብንም ይጥገብ።"
        },
        {
          "verse": "31",
          "text": "ካፍ።ጌታ ለዘለዓለም አይጥልምና፤"
        },
        {
          "verse": "32",
          "text": "ቢያሳዝንም እንደ ምሕረቱ ብዛት ይራራልና፤"
        },
        {
          "verse": "33",
          "text": "የሰውን ልጆች ከልቡ አያስጨንቅም፥አያሳዝንምም።"
        },
        {
          "verse": "34",
          "text": "ላሜድ።በምድር የተጋዙትን ዅሉ ከእግሩ በታች ይረግጣቸው ዘንድ፥"
        },
        {
          "verse": "35",
          "text": "የሰውን ፍርድ በልዑል ፊት ይመልስ ዘንድ፥"
        },
        {
          "verse": "36",
          "text": "የሰውን ፍርድ ያጣምም ዘንድ ጌታ ዕሺ አይልም።"
        },
        {
          "verse": "37",
          "text": "ሜም።ጌታ ያላዘዘውን የሚልና የሚፈጽም ማን ነው፧"
        },
        {
          "verse": "38",
          "text": "ከልዑል አፍ ክፉና መልካም ነገር አይወጣምን፧"
        },
        {
          "verse": "39",
          "text": "ሕያው ሰው የሚያጕረመርም፥ሰው ስለኀጢአቱ ቅጣት የሚያጕረመርም ስለ ምንድር ነው፧"
        },
        {
          "verse": "40",
          "text": "ኖን።መንገዳችንን እንመርምርና እንፈትን፥ወደ እግዚአብሔርም እንመለስ።"
        },
        {
          "verse": "41",
          "text": "ልባችንን ከእጃችን ጋራ በሰማይ ወዳለው ወደ እግዚአብሔር እናንሣ።"
        },
        {
          "verse": "42",
          "text": "በድለናል ዐምፀናልም፥አንተም ይቅር አላልኽም።"
        },
        {
          "verse": "43",
          "text": "ሳምኬት።በቍጣ ከደንኸን አሳደድኸንም፤ገደልኸን፥አልራራኽም።"
        },
        {
          "verse": "44",
          "text": "ጸሎት እንዳያልፍ ራስኽን በደመና ከደንኽ።"
        },
        {
          "verse": "45",
          "text": "በአሕዛብ መካከል ጕድፍና ውዳቂ አደረግኸን።"
        },
        {
          "verse": "46",
          "text": "ዔ።ጠላቶቻችን ዅሉ አፋቸውን አላቀቁብን።"
        },
        {
          "verse": "47",
          "text": "ድንጋጤና ቍጣ፥ጥፋትና ቅጥቃጤ ኾነብን።"
        },
        {
          "verse": "48",
          "text": "ስለወገኔ ሴት ልጅ ቅጥቃጤ ዐይኔ የውሃ ፈሳሽ አፈሰሰች።"
        },
        {
          "verse": "49",
          "text": "50፤ፌ።እግዚአብሔር ከሰማይ እስኪጐበኝና እስኪመለከት ድረስ ዐይኔ ሳታቋርጥ ዝም ሳትል እንባ ታ ፈሳ፟ለች።"
        },
        {
          "verse": "51",
          "text": "ስለከተማዬ ቈነዣዥት ዅሉ ዐይኔ ነፍሴን አሳዘነች።"
        },
        {
          "verse": "52",
          "text": "ጻዴ።በከንቱ ነገር ጠላቶች የኾኑኝ እንደ ወፍ ማደንን አደኑኝ።"
        },
        {
          "verse": "53",
          "text": "ሕይወቴን በጕድጓድ አጠፉ፥በላዬም ድንጋይ ጣሉ።"
        },
        {
          "verse": "54",
          "text": "በራሴ ላይ ውሃዎች ተከነበሉ፤እኔም፦ጠፋኹ ብዬ ነበር።"
        },
        {
          "verse": "55",
          "text": "ቆፍ።አቤቱ፥በጠለቀ ጕድጓድ ውስጥ ኾኜ ስምኽን ጠራኹ።"
        },
        {
          "verse": "56",
          "text": "ድምፄን ሰማኽ፤ዦሮኽን ከልመናዬ አትመልስ።"
        },
        {
          "verse": "57",
          "text": "በጠራኹኽ ቀን ቀርበኽ፦አትፍራ አልኽ።"
        },
        {
          "verse": "58",
          "text": "ሬስ።ጌታ ሆይ፥ስለ ነፍሴ ተሟግተኽ ሕይወቴን ተቤዠኽ።"
        },
        {
          "verse": "59",
          "text": "አቤቱ፥ጭንቀቴን አይተኻል፥ፍርዴን ፍረድልኝ።"
        },
        {
          "verse": "60",
          "text": "በቀላቸውን ዅሉና በእኔ ላይ ያለውን ዐሳባቸውን ዅሉ አየኽ።"
        },
        {
          "verse": "61",
          "text": "ሳን።አቤቱ፥ስድባቸውንና በእኔ ላይ ያለውን ዐሳባቸውን ዅሉ፥"
        },
        {
          "verse": "62",
          "text": "የተነሡብኝን ሰዎች ከንፈሮች ቀኑንም ዅሉ ያሰቡብኝን ዐሳባቸውን ሰማኽ።"
        },
        {
          "verse": "63",
          "text": "መቀመጣቸውንና መነሣታቸውን ተመልከት፤እኔ መሳለቂያቸው ነኝ።"
        },
        {
          "verse": "64",
          "text": "ታው።አቤቱ፥እንደ እጃቸው ሥራ ፍዳቸውን ትከፍላቸዋለኽ።"
        },
        {
          "verse": "65",
          "text": "የልብ ዕውርነትንና ርግማንኽን ትሰጣቸዋለኽ።"
        },
        {
          "verse": "66",
          "text": "አቤቱ፥በቍጣ ታሳድዳቸዋለኽ ከሰማይም በታች ታጠፋቸዋለኽ።"
        }
      ]
    },
    {
      "chapter": 4,
      "verses": [
        {
          "verse": "1",
          "text": "አሌፍ።ወርቁ እንዴት ደበሰ! ጥሩው ወርቅ እንዴት ተለወጠ! የመቅደሱ ድንጋዮች በጐዳና ዅሉ ራስ ተበተኑ።"
        },
        {
          "verse": "2",
          "text": "ቤት።ጥሩ ወርቅ የሚመስሉ የከበሩ የጽዮን ልጆች፥የሸክላ ሠሪ እጅ እንደ ሠራው እንደ ሸክላ ዕቃ  እንዴት ተቈጠሩ!"
        },
        {
          "verse": "3",
          "text": "ጋሜል።ቀበሮዎች እንኳ ጡቶታቸውን ገልጠው ግልገሎቻቸውን አጠቡ፤የወገኔ ልጅ ግን እንደ ምድረ በዳ  ሰጐን ጨካኝ ኾነች።"
        },
        {
          "verse": "4",
          "text": "ዳሌጥ።ጡት የሚጠባው የሕፃን ምላስ ከጥም የተነሣ ወደ ትናጋው ተጣበቀ፤ሕፃናት እንጀራ ለመኑ፥የሚ ቈርስላቸውም የለም።"
        },
        {
          "verse": "5",
          "text": "ሄ።የጣፈጠ ነገር ይበሉ የነበሩ በመንገድ ጠፉ፤በቀይ ግምጃ ያድጉ የነበሩ የፍግ ክምር ዐቀፉ።"
        },
        {
          "verse": "6",
          "text": "ዋው።የማንም እጅ ሳይወድቅባት ድንገት ከተገለበጠች ከሰዶም ኀጢአት ይልቅ የወገኔ ሴት ልጅ ኀጢአ ት በዛች።"
        },
        {
          "verse": "7",
          "text": "ዛይ።አለቃዎቿ ከበረዶ ይልቅ ጥሩ፥ከወተት ይልቅ ነጭ ነበሩ፤ገላቸው ከቀይ ዕንቍ ይልቅ ቀይ ነበረ ፥መልካቸውም እንደ ሰንፔር ነበረ።"
        },
        {
          "verse": "8",
          "text": "ሔት።ፊታቸው ከጥቀርሻ ይልቅ ጠቍሯል፥በመንገድም አልታወቁም፤ቍርበታቸው ወደ ዐጥንታቸው ተጣብቋል፤ ደርቋል፤እንደ ዕንጨት ኾኗል።"
        },
        {
          "verse": "9",
          "text": "ጤት።በሰይፍ የሞቱ በራብ ከሞቱት ይሻላሉ፤እነዚህ የምድርን ፍሬ ዐጥተው ተወግተውም ቀጥነዋል።"
        },
        {
          "verse": "10",
          "text": "ዮድ።የርኅሩኆች ሴቶች እጆች ልጆቻቸውን ቀቅለዋል፤የወገኔ ሴት ልጅ በመቀጥቀጧ መብል ኾኗቸው።"
        },
        {
          "verse": "11",
          "text": "ካፍ።እግዚአብሔር መዓቱን ፈጽሟል፥ጽኑ ቍጣውን አፍስሷል፤እሳትን በጽዮን ውስጥ አቃጠለ፥መሠረቷን ም በላች።"
        },
        {
          "verse": "12",
          "text": "ላሜድ።የምድር ነገሥታት በዓለምም የሚኖሩ ዅሉ አስጨናቂና ጠላት በኢየሩሳሌም በር እንዲገባ አላ መኑም።"
        },
        {
          "verse": "13",
          "text": "ሜም።የጻድቃንን ደም በውስጧ ስላፈሰሱ ስለነቢያቷ ኀጢአትና ስለካህናት በደል ነው።"
        },
        {
          "verse": "14",
          "text": "ኖን።ታውረው በመንገድ ላይ ተቅበዘበዙ፤ልብሳቸው እንዳይዳሰስ በደም ረክሰዋል።"
        },
        {
          "verse": "15",
          "text": "ሳምኬት።እናንተ ርኩሳን፥ራቁ፥ርቃችኹም ኺዱ፥አትንኩ ብለው ጮኹባቸው።በሸሹና በተቅበዘበዙ ጊዜ፥በ አሕዛብ መካከል።በዚህ ከእንግዲህ ወዲህ አይኖሩም ተባለ።"
        },
        {
          "verse": "16",
          "text": "ዔ።የእግዚአብሔር ፊት በተናቸው ርሱም ከእንግዲህ ወዲህ አይመለከታቸውም፤የካህናቱን ፊት አላፈሩ ም፥ሽማግሌዎቹንም አላከበሩም።"
        },
        {
          "verse": "17",
          "text": "ፌ።ዐይናችን ወደ ከንቱ ረዳታችን ገና ሲመለከት ጠፍቷል፤በመቈየታችን ማዳን የማይቻለውን ሕዝብ  ጠብቀናል።"
        },
        {
          "verse": "18",
          "text": "ጻዴ።በአደባባያችን እንዳንኼድ ፍለጋችንን ተከተሉ፤ፍጻሜያችን ቀርቧል፥ዕድሜያችን አልቋል፥ፍጻሜያ ችን ደርሷል።"
        },
        {
          "verse": "19",
          "text": "ቆፍ።አሳዳጆቻችን ከሰማይ ንስር ይልቅ ፈጣኖች ኾኑ፤በተራራዎች ላይ አሳደዱን፥በምድረ በዳ ሸመቁ ብን።"
        },
        {
          "verse": "20",
          "text": "ሬስ።ስለ ርሱ፦በአሕዛብ መካከል በጥላው በሕይወት እንኖራለን ያልነው በእግዚአብሔር የተቀባ፥የሕ ይወታችን እስትንፋስ፥በጕድጓዳቸው ተያዘ።"
        },
        {
          "verse": "21",
          "text": "ሳን።በዖፅ ምድር የምትኖሪ የኤዶምያስ ልጅ ሆይ፥ደስ ይበልሽ ሐሤትም አድርጊ፤ጽዋው ደግሞ ወደ  አንቺ ያልፋል፥አንቺም ትሰክሪያለሽ ትራቈቻለሽም።"
        },
        {
          "verse": "22",
          "text": "ታው።የጽዮን ልጅ ሆይ፥የበደልሽ ቅጣት ተፈጸመ፤ከእንግዲህ ወዲህ አያስማርክሽም።የኤዶምያስ ልጅ  ሆይ፥በደልሽን ይቀጣል፤ኀጢአትሽን ይገልጣል።"
        }
      ]
    },
    {
      "chapter": 5,
      "verses": [
        {
          "verse": "1",
          "text": "አቤቱ፥የኾነብንን ዐስብ፤ተመልከት ስድባችንንም እይ።"
        },
        {
          "verse": "2",
          "text": "ርስታችን ለእንግዳዎች፥ቤቶቻችን ለሌላዎች ኾኑ።"
        },
        {
          "verse": "3",
          "text": "ድኻ አደጎችና አባት የሌለን ኾነናል፤እናቶቻችን እንደ መበለቶች ኾነዋል።"
        },
        {
          "verse": "4",
          "text": "ውሃችንን በብር ጠጣን ዕንጨታችንን በዋጋ ገዛን።"
        },
        {
          "verse": "5",
          "text": "አሳዳጆቻችን በዐንገታችን ላይ ናቸው፤እኛ ደክመናል ዕረፍትም የለንም።"
        },
        {
          "verse": "6",
          "text": "ለግብጻውያንና ለአሶራውያን እንጀራ እንጠግብ ዘንድ እጅ ሰጠን።"
        },
        {
          "verse": "7",
          "text": "አባቶቻችን ኀጢአትን ሠሩ ዛሬም የሉም፤እኛም በደላቸውን ተሸከምን።"
        },
        {
          "verse": "8",
          "text": "ባሪያዎች ሠልጥነውብናል፤ከእጃቸው የሚታደገን የለም።"
        },
        {
          "verse": "9",
          "text": "ከምድረ በዳ ሰይፍ የተነሣ በሕይወታችን እንጀራችንን እናመጣለን።"
        },
        {
          "verse": "10",
          "text": "ከሚያቃጥል ከራብ ትኵሳት የተነሣ ቍርበታችን እንደ ምድጃ ጠቈረ።"
        },
        {
          "verse": "11",
          "text": "በጽዮን ሴቶችን፥በይሁዳም ከተማዎች ደናግልን አጐሰቈሉ።"
        },
        {
          "verse": "12",
          "text": "አለቃዎች በእጃቸው ተሰቀሉ፤የሽማግሌዎች ፊት አልታፈረም።"
        },
        {
          "verse": "13",
          "text": "ጕልማሳዎች ወፍጮን ተሸከሙ፥ልጆችም ከዕንጨት በታች ተሰናከሉ።"
        },
        {
          "verse": "14",
          "text": "ሽማግሌዎች ከአደባባይ፥ጕልማሳዎች ከበገናቸው ተሻሩ።"
        },
        {
          "verse": "15",
          "text": "የልባችን ደስታ ቀርቷል፤ዘፈናችን ወደ ልቅሶ ተለውጧል።"
        },
        {
          "verse": "16",
          "text": "አክሊል ከራሳችን ወድቋል፤ኀጢአት ሠርተናልና፥ወዮልን!"
        },
        {
          "verse": "17",
          "text": "ስለዚህ፥ልባችን ታሟ፟ል፤ስለዚህም ነገር ዐይናችን ፈዟ፟ል፤"
        },
        {
          "verse": "18",
          "text": "ስለጽዮን ተራራ፥ባድማ ኾናለችና፥ቀበሮዎችም ተመላልሰውባታልና።"
        },
        {
          "verse": "19",
          "text": "አቤቱ፥አንተ ለዘለዓለም ትኖራለኽ፤ዙፋንኽ ከትውልድ እስከ ትውልድ ነው።"
        },
        {
          "verse": "20",
          "text": "ስለ ምን ለዘለዓለም ትረሳናለኽ፧ስለ ምንስ ለረዥም ዘመን ትተወናለኽ፧"
        },
        {
          "verse": "21",
          "text": "አቤቱ፥ወዳንተ መልሰን እኛም እንመለሳለን፤ዘመናችንን እንደ ቀድሞ ዐድስ።"
        },
        {
          "verse": "22",
          "text": "ነገር ግን፥ፈጽመኽ ጥለኸናል፤እጅግ ተቈጥተኸናል፨"
        }
      ]
    }
  ]
}