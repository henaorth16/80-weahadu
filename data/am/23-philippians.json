{
  "book_number": 40,
  "book_name_am": "ወደ ፊልጵስዩስ ሰዎች",
  "book_name_en": "philippians",
  "chapters": [
    {
      "chapter": 1,
      "verses": [
        {
          "verse": "1",
          "text": "የኢየሱስ ክርስቶስ ባሪያዎች የኾኑ ጳውሎስና ጢሞቴዎስ በፊልጵስዩስ ለሚኖሩ ከኤጲስ ቆጶሳትና ከዲ ያቆናት ጋራ በክርስቶስ ኢየሱስ ላሉት ቅዱሳን ዅሉ፤"
        },
        {
          "verse": "2",
          "text": "ከእግዚአብሔር ከአባታችን ከጌታም ከኢየሱስ ክርስቶስ ጸጋና ሰላም ለእናንተ ይኹን።"
        },
        {
          "verse": "3-5",
          "text": "ዅልጊዜ በጸሎቴ ዅሉ ስለ እናንተ ዅሉ በደስታ እየጸለይኹ፥ከፊተኛው ቀን እስከ ዛሬ ድረስ ወንጌ ልን በመስበክ ዐብራችኹ ስለ ሠራችኹ፥ባሰብዃችኹ ጊዜ ዅሉ አምላኬን አመሰግናለኹ።"
        },
        {
          "verse": "6",
          "text": "በእናንተ መልካምን ሥራ የዠመረው እስከኢየሱስ ክርስቶስ ቀን ድረስ እንዲፈጽመው ይህን ተረድቻለኹ ና፤"
        },
        {
          "verse": "7",
          "text": "በእስራቴም ወንጌልንም መመከቻና መጽኛ በማድረግ ዅላችኹ ከእኔ ጋራ በጸጋ ተካፋዮች ስለ ኾናችኹ፥ በልቤ ትኖራላችኹና ስለ ዅላችኹ ይህን ላስብ ይገ፟ባ፟ኛል።"
        },
        {
          "verse": "8",
          "text": "በክርስቶስ ኢየሱስ ፍቅር ዅላችኹን እንዴት እንድናፍቃችኹ እግዚአብሔር ምስክሬ ነውና።"
        },
        {
          "verse": "9-11",
          "text": "ለእግዚአብሔርም ክብርና ምስጋና ከኢየሱስ ክርስቶስ የሚገኝ የጽድቅ ፍሬ ሞልቶባችኹ፥ለክርስቶስ  ቀን ተዘጋጅታችኹ ቅኖችና አለ ነውር እንድትኾኑ የሚሻለውን ነገር ፈትናችኹ ትወዱ ዘንድ፥ፍቅራችኹ  በዕውቀትና በማስተዋል ዅሉ ከፊት ይልቅ እያደገ እንዲበዛ ይህን እጸልያለኹ።"
        },
        {
          "verse": "12",
          "text": "ነገር ግን፥ወንድሞች ሆይ፥ይህ የደረሰብኝ በእውነት ወንጌልን ለማስፋት እንደ ኾነ ታውቁ ዘንድ  እወዳለኹ።"
        },
        {
          "verse": "13",
          "text": "ስለዚህም እስራቴ ስለ ክርስቶስ እንዲኾን በንጉሥ ዘበኛዎች ዅሉና በሌላዎች ዅሉ ዘንድ ተገልጧል ፥"
        },
        {
          "verse": "14",
          "text": "በጌታም ካሉት ወንድሞች የሚበዙት ስለ እስራቴ ታምነው የእግዚአብሔርን ቃል እንዲነግሩ ያለፍርሀ ት ከፊት ይልቅ ይደፍራሉ።"
        },
        {
          "verse": "15",
          "text": "አንዳንዶች ከቅንአትና ከክርክር እንኳ ሌላዎች ግን ከበጎ ፈቃድ የተነሣ ክርስቶስን ይሰብኩታል፤"
        },
        {
          "verse": "16",
          "text": "እነዚህ ወንጌልን መመከቻ ለማድረግ እንደ ተሾምኹ ዐውቀው በፍቅር ይሰብካሉ፥"
        },
        {
          "verse": "17",
          "text": "እነዚያ ግን በእስራቴ ላይ መከራን ሊያመጡብኝ መስሏቸው፥ለወገናቸው የሚጠቅም ፈልገው በቅን ዐሳ ብ ሳይኾኑ ስለ ክርስቶስ ያወራሉ።"
        },
        {
          "verse": "18",
          "text": "ምን አለ፧ቢኾንም በዅሉ ጐዳና፥በማመካኘት ቢኾን ወይም በቅንነት ቢኾን፥ክርስቶስ ይሰበካል ስለዚ ህም ደስ ብሎኛል።"
        },
        {
          "verse": "19",
          "text": "ወደ ፊትም ደግሞ ደስ ይለኛል፤ይህ በጸሎታችኹና በኢየሱስ ክርስቶስ መንፈስ መሰጠት ለመዳኔ እን ዲኾንልኝ ዐውቃለኹና፥"
        },
        {
          "verse": "20",
          "text": "ይህ ናፍቆቴ ተስፋዬም ነውና፤ባንድ ነገር እንኳ አላፍርም፥ነገር ግን፥በሕይወት ብኖር ወይም ብሞ ት፥ክርስቶስ በግልጥነት ዅሉ እንደ ወትሮው አኹን ደግሞ በሥጋዬ ይከብራል።"
        },
        {
          "verse": "21",
          "text": "ለእኔ ሕይወት ክርስቶስ፥ሞትም ጥቅም ነውና።"
        },
        {
          "verse": "22",
          "text": "ነገር ግን፥በሥጋ መኖር ለእኔ የሥራ ፍሬ ቢኾን፥ምን እንድመርጥ አላስታውቅም።"
        },
        {
          "verse": "23",
          "text": "በእነዚህም በኹለቱ እጨነቃለኹ፤ልኼድ ከክርስቶስም ጋራ ልኖር እናፍቃለኹ፥ከዅሉ ይልቅ እጅግ የሚ ሻል ነውና፤"
        },
        {
          "verse": "24",
          "text": "ነገር ግን፥በሥጋ መኖሬ ስለ እናንተ እጅግ የሚያስፈልግ ነው።"
        },
        {
          "verse": "25-26",
          "text": "ይህንንም ተረድቼ፥በእናንተ ዘንድ እንደ ገና ስለ መኾኔ፥በእኔ መመካታችኹ በክርስቶስ ኢየሱስ  ይበዛ ዘንድ፥በእምነት ታድጉና ደስ ይላችኹ ዘንድ እንድኖር ከዅላችኹም ጋራ እንድቈይ ዐውቃለኹ።"
        },
        {
          "verse": "27",
          "text": "ይኹን እንጂ፥መጥቼ ባያችኹ ወይም ብርቅ፥ባንድ ልብ ስለወንጌል ሃይማኖት ዐብራችኹ እየተጋደላችኹ ፥ባንድ መንፈስ እንድትቆሙ ስለ ኑሯችኹ እሰማ ዘንድ፥ለክርስቶስ ወንጌል እንደሚገ፟ባ፟ ኑሩ።"
        },
        {
          "verse": "28",
          "text": "በአንድም ነገር እንኳ በተቃዋሚዎች አትደንግጡ፤ይህም ለእነርሱ የጥፋት፥ለእናንተ ግን የመዳን ም ልክት ነው፥ይህም ከእግዚአብሔር ነው፤"
        },
        {
          "verse": "29",
          "text": "ይህ ስለ ክርስቶስ ተሰጥቷችዃልና፤ስለርሱ መከራ ደግሞ ልትቀበሉ እንጂ በርሱ ልታምኑ ብቻ አይደ ለም፤"
        },
        {
          "verse": "30",
          "text": "በእኔ ያያችኹት አኹንም በእኔ እንዳለ የምትሰሙት፥ያው መጋደል ደርሶባችዃልና።"
        }
      ]
    },
    {
      "chapter": 2,
      "verses": [
        {
          "verse": "1",
          "text": "በክርስቶስም አንዳች ምክር ቢኾን፥የፍቅር መጽናናት ቢኾን፥የመንፈስ ኅብረት ቢኾን፥ምሕረትና ርኅራ ኄ ቢኾኑ፥ደስታዬን ፈጽሙልኝ፤"
        },
        {
          "verse": "2",
          "text": "ባንድ ዐሳብ ተስማሙ፥አንድ ፍቅር አንድም ልብ አንድም ዐሳብ ይኹንላችኹ፤"
        },
        {
          "verse": "3",
          "text": "ለወገኔ ይጠቅማል በማለት ወይም በከንቱ ውዳሴ ምክንያት አንድ እንኳ አታድርጉ፥ነገር ግን፥እያንዳ ንዱ ባልንጀራው ከራሱ ይልቅ እንዲሻል በትሕትና ይቍጠር፤"
        },
        {
          "verse": "4",
          "text": "እያንዳንዱ ለራሱ የሚጠቅመውን አይመልከት፥ለባልንጀራው ደግሞ እንጂ።"
        },
        {
          "verse": "5",
          "text": "በክርስቶስ ኢየሱስ የነበረ ይህ ዐሳብ በእናንተ ዘንድ ደግሞ ይኹን።"
        },
        {
          "verse": "6",
          "text": "ርሱ በእግዚአብሔር መልክ ሲኖር ሳለ ከእግዚአብሔር ጋራ መተካከልን መቀማት እንደሚገ፟ባ፟ ነገር  አልቈጠረውም፥"
        },
        {
          "verse": "7",
          "text": "ነገር ግን፥የባሪያን መልክ ይዞ በሰውም ምሳሌ ኾኖ ራሱን ባዶ አደረገ፥"
        },
        {
          "verse": "8",
          "text": "በምስሉም እንደ ሰው ተገኝቶ ራሱን አዋረደ፥ለሞትም ይኸውም የመስቀል ሞት እንኳ የታዘዘ ኾነ።"
        },
        {
          "verse": "9",
          "text": "በዚህ ምክንያት ደግሞ እግዚአብሔር ያለልክ ከፍ ከፍ አደረገው፥ከስምም ዅሉ በላይ ያለውን ስም ሰ ጠው፤"
        },
        {
          "verse": "10",
          "text": "ይህም በሰማይና በምድር ከምድርም በታች ያሉት ዅሉ በኢየሱስ ስም ይንበረከኩ ዘንድ፥"
        },
        {
          "verse": "11",
          "text": "ምላስም ዅሉ ለእግዚአብሔር አብ ክብር ኢየሱስ ክርስቶስ ጌታ እንደ ኾነ ይመሰክር ዘንድ ነው።"
        },
        {
          "verse": "12",
          "text": "ስለዚህ፥ወዳጆቼ ሆይ፥ዅልጊዜ እንደ ታዘዛችኹ፥በእናንተ ዘንድ በመኖሬ ብቻ ሳይኾን ይልቁን አኹን  ስርቅ፥በፍርሀትና በመንቀጥቀጥ የራሳችኹን መዳን ፈጽሙ፤"
        },
        {
          "verse": "13",
          "text": "ስለ በጎ ፈቃዱ መፈለግንም ማድረግንም በእናንተ የሚሠራ እግዚአብሔር ነውና።"
        },
        {
          "verse": "14-15",
          "text": "በመጥፎና በጠማማ ትውልድ መካከል ያለነቀፋ የዋሆችም ነውርም የሌለባቸው የእግዚአብሔር ልጆች  እንድትኾኑ ሳታንጐራጕሩ ክፉም ሳታስቡ ዅሉን አድርጉ፤"
        },
        {
          "verse": "16",
          "text": "በእነርሱም መካከል የሕይወትን ቃል እያቀረባችኹ በዓለም እንደ ብርሃን ትታያላችኹ፥ስለዚህም በከ ንቱ እንዳልሮጥኹ በከንቱም እንዳልደከምኹ በክርስቶስ ቀን የምመካበት ይኾንልኛል።"
        },
        {
          "verse": "17",
          "text": "ነገር ግን፥በእምነታችኹ መሥዋዕትና አገልግሎት ተጨምሬ ሕይወቴ እንኳ ቢፈስ፥ደስ ብሎኛል፤ከዅላች ኹም ጋራ ዐብሬ ደስ ብሎኛል፤"
        },
        {
          "verse": "18",
          "text": "እናንተም ደግሞ እንዲሁ ደስ ይበላችኹ፥ከእኔም ጋራ ዐብራችኹ ደስ ይበላችኹ።"
        },
        {
          "verse": "19",
          "text": "ነገር ግን፥ኑሯችኹን ሳውቅ እኔ ደግሞ ደስ እንዲለኝ ፈጥኜ ጢሞቴዎስን ልልክላችኹ በጌታ በኢየሱ ስ ተስፋ አደርጋለኹ።"
        },
        {
          "verse": "20",
          "text": "እንደ ርሱ ያለ፥ስለ ኑሯችኹ በቅንነት የሚጨነቅ፥ማንም የለኝምና፤"
        },
        {
          "verse": "21",
          "text": "ዅሉ የራሳቸውን ይፈልጋሉና፥የክርስቶስ ኢየሱስን አይደለም።"
        },
        {
          "verse": "22",
          "text": "ነገር ግን፥ልጅ ለአባቱ እንደሚያገለግል ከእኔ ጋራ ኾኖ ለወንጌል እንደ አገለገለ መፈተኑን ታው ቃላችኹ።"
        },
        {
          "verse": "23",
          "text": "እንግዲህ እንዴት እንደምኾን ባየኹ ጊዜ፥ርሱን ቶሎ እንድልክ ተስፋ አደርጋለኹ፤"
        },
        {
          "verse": "24",
          "text": "ራሴ ደግሞ ግን ፈጥኜ እንድመጣ በጌታ ታምኛለኹ።"
        },
        {
          "verse": "25",
          "text": "ነገር ግን፥ወንድሜንና ከእኔ ጋራ ዐብሮ ሠራተኛ ወታደርም የሚኾነውን፥የእናንተ ግን መልእክተኛ  የኾነውና የሚያስፈልገኝን የሚያገለግለውን አፍሮዲጡን እንድልክላችኹ በግድ ዐስባለኹ፤"
        },
        {
          "verse": "26",
          "text": "ዅላችኹን ይናፍቃልና፥እንደ ታመመም ስለ ሰማችኹ ይተክዛል።"
        },
        {
          "verse": "27",
          "text": "በእውነት ታሞ ለሞት እንኳ ቀርቦ ነበርና፤ነገር ግን፥እግዚአብሔር ማረው፥ሐዘን በሐዘን ላይ እን ዳይጨመርብኝ ለእኔ ደግሞ እንጂ ለርሱ ብቻ አይደለም።"
        },
        {
          "verse": "28",
          "text": "እንግዲህ እንደ ገና ስታዩት ደስ እንዲላችኹ ለኔም ሐዘኔ እንዲቃለል በብዙ ፍጥነት እልከዋለኹ።"
        },
        {
          "verse": "29",
          "text": "እንግዲህ በሙሉ ደስታ በጌታ ተቀበሉት፥ርሱን የሚመስሉትንም አክብሯቸው፤"
        },
        {
          "verse": "30",
          "text": "በእኔ ዘንድ ካላችኹ አገልግሎት እናንተ ስለሌላችኹ የጐደለኝን እንዲፈጽም፥በነፍሱ ተወራርዶ ከጌ ታ ሥራ የተነሣ እስከ ሞት ቀርቧልና።"
        }
      ]
    },
    {
      "chapter": 3,
      "verses": [
        {
          "verse": "1",
          "text": "በቀረውስ፥ወንድሞቼ ሆይ፥በጌታ ደስ ይበላችኹ።ስለ አንድ ነገር መልሼ ልጽፍላችኹ እኔን አይታክተኝ ም ለእናንተ ግን ደኅና ነው።"
        },
        {
          "verse": "2",
          "text": "ከውሻዎች ተጠበቁ፥ከክፉዎችም ሠራተኛዎች ተጠበቁ፥ከሐሰተኛም መገረዝ ተጠበቁ።"
        },
        {
          "verse": "3",
          "text": "እኛ በመንፈስ እግዚአብሔርን የምናመልክ በክርስቶስ ኢየሱስም የምንመካ በሥጋም የማንታመን እኛ የ ተገረዝን ነንና።"
        },
        {
          "verse": "4",
          "text": "እኔ ግን በሥጋ ደግሞ የምታመንበት አለኝ።ሌላ ሰው ማንም ቢኾን በሥጋ የሚታመንበት እንዳለው ቢመ ስለው፥እኔ እበልጠዋለኹ።"
        },
        {
          "verse": "5",
          "text": "በስምንተኛው ቀን የተገረዝኹ፥ከእስራኤል ትውልድ፥ከብንያም ወገን፥ከዕብራውያን ዕብራዊ ነኝ፤ስለ ሕ ግ ብትጠይቁ፥ፈሪሳዊ ነበርኹ፤"
        },
        {
          "verse": "6",
          "text": "ስለ ቅንአት ብትጠይቁ፥ቤተ ክርስቲያንን አሳዳጅ ነበርኹ፤በሕግ ስለሚገኝ ጽድቅ ብትጠይቁ፥ያለነቀፋ  ነበርኹ።"
        },
        {
          "verse": "7",
          "text": "ነገር ግን፥ለእኔ ረብ የነበረውን ዅሉ ስለ ክርስቶስ እንደ ጕዳት ቈጥሬዋለኹ።"
        },
        {
          "verse": "8-9",
          "text": "አዎን፥በእውነት ከዅሉ ይልቅ ስለሚበልጥ ስለ ክርስቶስ ኢየሱስ ስለ ጌታዬ ዕውቀት ነገር ዅሉ ጕ ዳት እንዲኾን እቈጥራለኹ፤ስለ ርሱ ዅሉን ተጐዳኹ፥ክርስቶስንም አገኝ ዘንድ፥በክርስቶስም በማመን ያ ለው ጽድቅ ማለት በእምነት ከእግዚአብሔር ዘንድ ያለው ጽድቅ እንጂ ከሕግ ለእኔ ያለው ጽድቅ ሳይኾ ንልኝ፥በርሱ እገኝ ዘንድ ዅሉን እንደ ጕድፍ እቈጥራለኹ፤"
        },
        {
          "verse": "10-11",
          "text": "ርሱንና የትንሣኤውን ኀይል እንዳውቅ፥በመከራውም እንድካፈል፥ወደሙታንም ትንሣኤ ልደርስ ቢኾንል ኝ፥በሞቱ እንድመስለው እመኛለኹ።"
        },
        {
          "verse": "12",
          "text": "አኹን እንዳገኘኹ ወይም አኹን ፍጹም እንደ ኾንኹ አይደለም፥ነገር ግን፥ስለ ርሱ በክርስቶስ ኢየ ሱስ የተያዝኹበትን ያን ደግሞ እይዛለኹ ብዬ እፈጥናለኹ።"
        },
        {
          "verse": "13",
          "text": "ወንድሞች ሆይ፥እኔ ገና እንዳልያዝኹት እቈጥራለኹ፤ነገር ግን፥አንድ ነገር አደርጋለኹ፤በዃላዬ ያ ለውን እየረሳኹ በፊቴ ያለውን ለመያዝ እዘረጋለኹ፥"
        },
        {
          "verse": "14",
          "text": "በክርስቶስ ኢየሱስ ከፍ ከፍ ያለውን የእግዚአብሔርን መጥራት ዋጋ እንዳገኝ ምልክትን እፈጥናለኹ ።"
        },
        {
          "verse": "15",
          "text": "እንግዲህ ፍጹማን የኾን፟ ዅላችን ይህን እናስብ፤በአንዳች ነገርም ልዩ ዐሳብ ቢኖራችኹ፥እግዚአብ ሔር ይህን ደግሞ ይገልጥላችዃል፤"
        },
        {
          "verse": "16",
          "text": "ኾኖም በደረስንበት በዚያ እንመላለስ።"
        },
        {
          "verse": "17",
          "text": "ወንድሞች ሆይ፥እኔን የምትመስሉ ኹኑ፥እኛም እንደ ምሳሌ እንደምንኾንላችኹ፥እንዲሁ የሚመላለሱትን  ተመልከቱ።"
        },
        {
          "verse": "18",
          "text": "ብዙዎች ለክርስቶስ መስቀል ጠላቶቹ ኾነው ይመላለሳሉና፤ብዙ ጊዜ ስለ እነርሱ አልዃችኹ፥አኹንም  እንኳ እያለቀስኹ እላለኹ፦"
        },
        {
          "verse": "19",
          "text": "መጨረሻቸው ጥፋት ነው፥ሆዳቸው አምላካቸው ነው፥ክብራቸው በነውራቸው ነው፥ዐሳባቸው ምድራዊ ነው።"
        },
        {
          "verse": "20",
          "text": "እኛ አገራችን በሰማይ ነውና፥ከዚያም ደግሞ የሚመጣ መድኀኒትን ርሱንም ጌታን ኢየሱስ ክርስቶስን  እንጠባበቃለን፤"
        },
        {
          "verse": "21",
          "text": "ርሱም ዅሉን እንኳ ለራሱ ሊያስገዛ እንደሚችልበት አሠራር፥ክቡር ሥጋውን እንዲመስል የተዋረደውን  ሥጋችንን ይለውጣል።"
        }
      ]
    },
    {
      "chapter": 4,
      "verses": [
        {
          "verse": "1",
          "text": "ስለዚህ፥የምወዳችኹና የምናፍቃችኹ፥ደስታዬና አክሊሌ የምትኾኑ ወንድሞቼ ሆይ፥እንዲሁ በጌታ ቁሙ፥ወ ዳጆች ሆይ፦"
        },
        {
          "verse": "2",
          "text": "ባንድ ዐሳብ በጌታ እንዲስማሙ ኤዎድያንን እመክራለኹ ሲንጤኪንንም እመክራለኹ።"
        },
        {
          "verse": "3",
          "text": "አንተም ደግሞ በሥራዬ ዐብረኽ የተጠመድኽ እውነተኛ ሆይ፥እንድታግዛቸው እለምንኻለኹ፤ስሞቻቸው በሕ ይወት መጽሐፍ ከተጻፉት ከቀሌምንጦስና ደግሞ ከእኔ ጋራ ዐብረው ከሠሩት ከሌላዎቹ ጋራ በወንጌል ከ እኔ ጋራ ዐብረው ተጋድለዋልና።"
        },
        {
          "verse": "4",
          "text": "ዅልጊዜ በጌታ ደስ ይበላችኹ፤ደግሜ እላለኹ፥ደስ ይበላችኹ።"
        },
        {
          "verse": "5",
          "text": "ገርነታችኹ ለሰው ዅሉ ይታወቅ።"
        },
        {
          "verse": "6",
          "text": "ጌታ ቅርብ ነው።በነገር ዅሉ በጸሎትና በምልጃ ከምስጋና ጋራ በእግዚአብሔር ዘንድ ልመናችኹን አስ ታውቁ እንጂ በአንዳች አትጨነቁ።"
        },
        {
          "verse": "7",
          "text": "አእምሮንም ዅሉ የሚያልፍ የእግዚአብሔር ሰላም ልባችኹንና ዐሳባችኹን በክርስቶስ ኢየሱስ ይጠብቃል ።"
        },
        {
          "verse": "8",
          "text": "በቀረውስ፥ወንድሞች ሆይ፥እውነተኛ የኾነውን ነገር ዅሉ፥ጭምትነት ያለበትን ነገር ዅሉ፥ጽድቅ የኾነ ውን ነገር ዅሉ፥ንጹሕ የኾነውን ነገር ዅሉ፥ፍቅር ያለበትን ነገር ዅሉ፥መልካም ወሬ ያለበትን ነገር  ዅሉ፥በጎነት ቢኾን ምስጋናም ቢኾን፥እነዚህን ዐስቡ፤"
        },
        {
          "verse": "9",
          "text": "ከእኔ የተማራችኹትንና የተቀበላችኹትን የሰማችኹትንም ያያችኹትንም እነዚህን አድርጉ፤የሰላምም አም ላክ ከእናንተ ጋራ ይኾናል።"
        },
        {
          "verse": "10",
          "text": "ነገር ግን፥አኹን ከጊዜ በዃላ ስለ እኔ እንደ ገና ልታስቡ ስለ ዠመራችኹ፥በጌታ እጅግ ደስ ይለ ኛል፤ጊዜ ዐጣችኹ እንጂ፥ማሰብስ ታስቡ ነበር።"
        },
        {
          "verse": "11",
          "text": "ይህን ስል ስለ ጕድለት አልልም፤የምኖርበት ኑሮ ይበቃኛል ማለትን ተምሬያለኹና።"
        },
        {
          "verse": "12",
          "text": "መዋረድንም ዐውቃለኹ መብዛትንም ዐውቃለኹ፤በያንዳንዱ ነገር በነገርም ዅሉ መጥገብንና መራብንም  መብዛትንና መጕደልን ተምሬያለኹ።"
        },
        {
          "verse": "13",
          "text": "ኀይልን በሚሰጠኝ በክርስቶስ ዅሉን እችላለኹ።"
        },
        {
          "verse": "14",
          "text": "ኾኖም በመከራዬ ከእኔ ጋራ ስለ ተካፈላችኹ መልካም አደረጋችኹ።"
        },
        {
          "verse": "15",
          "text": "የፊልጵስዩስ ሰዎች ሆይ፥ወንጌል በመዠመሪያ ሲሰበክ፥ከመቄዶንያ በወጣኹ ጊዜ፥ከእናንተ ብቻ በቀር  ሌላ ቤተ ክርስቲያን በመስጠትና በመቀበል ስሌት ከእኔ ጋራ እንዳልተካፈለች እናንተ ደግሞ ታውቃላ ችኹ፤"
        },
        {
          "verse": "16",
          "text": "በተሰሎንቄ እንኳ ሳለኹ፥አንድ ጊዜና ኹለት ጊዜ ያስፈለገኝን ሰዳችኹልኝ ነበርና።"
        },
        {
          "verse": "17",
          "text": "በስሌታችኹ የሚበዛውን ፍሬ እንጂ ስጦታውን ፈላጊ አይደለኹም።"
        },
        {
          "verse": "18",
          "text": "ነገር ግን፥ዅሉ አለኝ ይበዛልኝማል፤የመዐዛ ሽታና የተወደደ መሥዋዕት የሚኾነውን ለእግዚአብሔርም  ደስ የሚያሠኘውን ስጦታችኹን ከአፍሮዲጡ ተቀብዬ ተሞልቻለኹ።"
        },
        {
          "verse": "19",
          "text": "አምላኬም እንደ ባለጠግነቱ መጠን በክብር በክርስቶስ ኢየሱስ የሚያስፈልጋችኹን ዅሉ ይሞላባችዃል ።"
        },
        {
          "verse": "20",
          "text": "ለአምላካችንና ለአባታችንም እስከ ዘለዓለም ድረስ ክብር ይኹን፤አሜን።"
        },
        {
          "verse": "21",
          "text": "ለቅዱሳን ዅሉ በክርስቶስ ኢየሱስ ሰላምታ አቅርቡ።ከእኔ ጋራ ያሉቱ ወንድሞች ሰላምታ ያቀርቡላች ዃል።"
        },
        {
          "verse": "22",
          "text": "ቅዱሳን ዅሉ ይልቁንም ከቄሳር ቤት የኾኑቱ ሰላምታ ያቀርቡላችዃል።"
        },
        {
          "verse": "23",
          "text": "የጌታችን የኢየሱስ ክርስቶስ ጸጋ ከመንፈሳችኹ ጋራ ይኹን፤አሜን፨"
        }
      ]
    }
  ]
}