{
  "book_number": 8,
  "book_name_am": "መጽሐፈ ሩት",
  "book_name_en": "Ruth",
  "chapters": [
    {
      "chapter": 1,
      "verses": [
        {
          "verse": 1,
          "text": "እንዲህም ኾነ፤መሳፍንት ይፈርዱ በነበረ ጊዜ በአገሩ ላይ ራብ ኾነ።አንድ ሰውም ከሚስቱና ከኹለቱ  ልጆቹ ጋራ በሞዐብ ምድር ሊቀመጥ ከቤተ ልሔም ይሁዳ ተነሥቶ ኼደ።"
        },
        {
          "verse": 2,
          "text": "የሰውዮውም ስም አቢሜሌክ፥የሚስቱም ስም ኑኃሚን፥የኹለቱም ልጆች ስም መሐሎንና ኬሌዎን ነበረ፤የቤ ተ ልሔም ይሁዳም የኤፍራታ ሰዎች ነበሩ።ወደሞዐብም ምድር መጡ በዚያም ተቀመጡ።"
        },
        {
          "verse": 3,
          "text": "የኑኃሚንም ባል አቢሜሌክ ሞተ፤ርሷና ኹለቱ ልጆቿ ቀሩ።"
        },
        {
          "verse": 4,
          "text": "እነርሱም ከሞዐባውያን ሴቶች ሚስት አገቡ፤የአንዲቱ ስም ዖርፋ የኹለተኛዪቱም ስም ሩት ነበረ።በዚ ያም ዐሥር ዓመት ያኽል ተቀመጡ።"
        },
        {
          "verse": 5,
          "text": "መሐሎንና ኬሌዎንም ኹለቱ ሞቱ፤ሴቲቱም ከኹለቱ ልጆቿና ከባሏ ተለይታ ቀረች።"
        },
        {
          "verse": 6,
          "text": "ርሷም በሞዐብ ምድር ሳለች እግዚአብሔር ሕዝቡን እንደ ጐበኘ እንጀራም እንደ ሰጣቸው ስለ ሰማች፥ ከሞዐብ ምድር ልትመለስ ከኹለቱ ምራቶቿ ጋራ ተነሣች።"
        },
        {
          "verse": 7,
          "text": "ርሷም ከኹለቱ ምራቶቿ ጋራ ከተቀመጠችበት ስፍራ ወጣች፤ወደይሁዳም ምድር ሊመለሱ በመንገድ ኼዱ።"
        },
        {
          "verse": 8,
          "text": "ኑኃሚንም ምራቶቿን፦ኺዱ፥ወደእናቶቻችኹም ቤት ተመለሱ፤በእኔና በሞቱት እንዳደረጋችኹ፥እግዚአብሔር  ቸርነት ያድርግላችኹ።"
        },
        {
          "verse": 9,
          "text": "እግዚአብሔር በየባላችኹ ቤት ዕረፍት ይስጣችኹ አለቻቸው።ሳመቻቸውም፤ድምፃቸውንም ከፍ አድርገው አ ለቀሱ።"
        },
        {
          "verse": 10,
          "text": "እነርሱም፦ከአንቺ ጋራ ወደ ሕዝብሽ እንመለሳለን አሏት።"
        },
        {
          "verse": 11,
          "text": "ኑኃሚንም አለች፦ልጆቼ ሆይ፥ተመለሱ፤ለምን ከእኔ ጋራ ትኼዳላችኹ፧ባሎቻችኹ የሚኾኑ ልጆች በሆዴ  አሉኝን፧"
        },
        {
          "verse": 12,
          "text": "ልጆቼ ሆይ፥ተመለሱ፤ባል ለማግባት አርጅቻለኹና ኺዱ፤ተስፋ አለኝ ብል፥ዛሬ ሌሊትስ እንኳ ባል ባ ገባ፥ወንዶች ልጆችም ብወልድ፥"
        },
        {
          "verse": 13,
          "text": "እነርሱ እስኪያድጉ ድረስ ትቈያላችኹን፧ስለ እነርሱስ ባል ማግባት ትተዋላችኹን፧ልጆቼ ሆይ፥እንዲ ህ አይደለም፤የእግዚአብሔር እጅ በእኔ ወጥቷልና፥ከእናንተ የተነሣ እጅግ ተመርሬያለኹ።"
        },
        {
          "verse": 14,
          "text": "ድምፃቸውንም ከፍ አድርገው እንደ ገና አለቀሱ፤ዖርፋም አማቷን ሳመች፤ሩት ግን ተጠጋቻት።"
        },
        {
          "verse": 15,
          "text": "ኑኃሚንም፦እንሆ፥ባልንጀራሽ ወደ ሕዝቧና ወደ አማልክቷ ተመልሳለች፤አንቺም ደግሞ ከባልንጀራሽ ጋ ራ ተመለሽ አለቻት።"
        },
        {
          "verse": 16,
          "text": "ሩትም፦ወደምትኼጂበት እኼዳለኹና፥በምታድሪበትም ዐድራለኹና እንድተውሽ ከአንቺም ዘንድ እንድመለስ  አታስቸግሪኝ፤ሕዝብሽ ሕዝቤ፥አምላክሽም አምላኬ ይኾናል፤"
        },
        {
          "verse": 17,
          "text": "በምትሞችበትም ስፍራ እሞታለኹ፥በዚያም እቀበራለኹ፤ከሞት በቀር አንቺንና እኔን አንዳች ቢለየን  እግዚአብሔር ይህን ያድርግብኝ እንዲሁም ይጨምርብኝ አለች።"
        },
        {
          "verse": 18,
          "text": "ኑኃሚንም ከርሷ ጋራ ለመኼድ እንደ ቈረጠች ባየች ጊዜ ርሷን ከመናገር ዝም አለች።"
        },
        {
          "verse": 19,
          "text": "ኹለቱም እስከ ቤተ ልሔም ድረስ ኼዱ።ወደ ቤተ ልሔምም በደረሱ ጊዜ የከተማዪቱ ሰዎች ዅሉ ስለ  እነርሱ፦ይህች ኑኃሚን ናትን፧እያሉ ተንጫጩ።"
        },
        {
          "verse": 20,
          "text": "ርሷም፦ዅሉን የሚችል አምላክ አስመርሮኛልና፥ማራ በሉኝ እንጂ ኑኃሚን አትበሉኝ።"
        },
        {
          "verse": 21,
          "text": "በሙላት ወጣኹ፥እግዚአብሔርም ወደ ቤቴ ባዶዬን መለሰኝ፤እግዚአብሔር አዋርዶኛልና፥ዅሉንም የሚችል  አምላክ አስጨንቆኛልና፥ኑኃሚን ለምን ትሉኛላችኹ፧አለቻቸው።"
        },
        {
          "verse": 22,
          "text": "ኑኃሚንም ከርሷም ጋራ ከሞዐብ ምድር የተመለሰችው ሞዐባዊቱ ምራቷ ሩት ተመለሱ።የገብስም መከር  በተዠመረ ጊዜ ወደ ቤተ ልሔም መጡ።"
        }
      ]
    },
    {
      "chapter": 2,
      "verses": [
        {
          "verse": 1,
          "text": "ለኑኃሚንም ባል የሚዘመደው ከአቢሜሌክ ወገን የኾነ ኀያል ሰው ስሙ ቦዔዝ የተባለ ሰው ነበረ።"
        },
        {
          "verse": 2,
          "text": "ሞዐባዊቱም ሩት ኑኃሚንን፦በፊቱ ሞገስ የማገኘውን ተከትዬ እኽል እንድቃርም ወደ ዕርሻ ልኺድ አለ ቻት።ርሷም፦ልጄ ሆይ፥ኺጂ አለቻት።"
        },
        {
          "verse": 3,
          "text": "ኼደችም፥ከዐጫጆችም በዃላ በዕርሻ ውስጥ ቃረመች፤እንዳጋጣሚውም የአቢሜሌክ ወገን ወደነበረው ወደቦ ዔዝ ዕርሻ ደረሰች።"
        },
        {
          "verse": 4,
          "text": "እንሆም፥ቦዔዝ ከቤተ ልሔም መጣ፥ዐጫጆችንም፦እግዚአብሔር ከእናንተ ጋራ ይኹን አላቸው።እነርሱም፦እ ግዚአብሔር ይባርክኽ ብለው መለሱለት።"
        },
        {
          "verse": 5,
          "text": "ቦዔዝም በዐጫጆች ላይ አዛዥ የነበረውን ሎሌውን፦ይህች ቈንዦ የማን ናት፧አለው።"
        },
        {
          "verse": 6,
          "text": "የዐጫጆቹም አዛዥ፦ይህችማ ከሞዐብ ምድር ከኑኃሚን ጋራ የመጣች ሞዐባዊቱ ቈንዦ ናት፤"
        },
        {
          "verse": 7,
          "text": "ርሷም፦ከዐጫጆቹ በዃላ በነዶው መካከል እንድቃርምና እንድለቅም፥እባክኽ፥ፍቀድልኝ አለች፤መጣችም፥ከ ማለዳም ዠምራ እስከ አኹን ድረስ ቈይታለች፤በቤትም ጥቂት ጊዜ እንኳ አላረፈችም አለው።"
        },
        {
          "verse": 8,
          "text": "ቦዔዝም ሩትን፦ልጄ ሆይ፥ትሰሚያለሽን፧ቃርሚያ ለመቃረም ወደ ሌላ ዕርሻ አትኺጂ፥ከዚህም አትላወሺ፥ ነገር ግን፥ገረዶቼን ተጠጊ።"
        },
        {
          "verse": 9,
          "text": "ወደሚያጭዱበትም ስፍራ ተመልከቺ፥ተከተያቸውም፤እንዳያስቸግሩሽም ጐበዛዝቱን አዝዣለኹ፤በተጠማሽም ጊ ዜ ወደ ማድጋው ኼደሽ ጐበዛዝቱ ከቀዱት ውሃ ጠጪ አላት።"
        },
        {
          "verse": 10,
          "text": "በግንባሯም ተደፍታ በምድር ላይ ሰገደችለት፦እኔንስ ለመቀበል በምን ነገር በፊትኽ ሞገስ አገኘኹ ፧እኔ እንግዳ አይደለኹምን፧አለችው።"
        },
        {
          "verse": 11,
          "text": "ቦዔዝም፦ባልሽ ከሞተ በዃላ አባትሽንና እናትሽን የተወለድሽባትንም ምድር ትተሽ ቀድሞ ወደማታውቂ ው ሕዝብ እንደ መጣሽ፥ለዐማትሽ ያደረግሽውን ነገር ዅሉ ፈጽሞ ሰምቻለኹ።"
        },
        {
          "verse": 12,
          "text": "እግዚአብሔር እንደ ሥራሽ ይስጥሽ፤ከክንፉም በታች መጠጊያ እንድታገኚ በመጣሽበት በእስራኤል አም ላክ በእግዚአብሔር ዘንድ ደመ ወዝሽ ፍጹም ይኹን አላት።"
        },
        {
          "verse": 13,
          "text": "ርሷም፦ጌታዬ ሆይ፥ከባሪያዎችኽ እንደ አንዲቱ ሳልኾን አጽናንተኸኛልና፥የባሪያኽንም ልብ ደስ አሠ ኝተኻልና፥በዐይንኽ ሞገስ ላግኝ አለችው።"
        },
        {
          "verse": 14,
          "text": "በምሳም ጊዜ ቦዔዝ፦ወደዚህ ቅረቢ፤ምሳ ብዪ፥እንጀራሽንም በሖምጣጤው አጥቅሺ አላት።በዐጫጆቹም አ ጠገብ ተቀመጠች የተጠበሰም እሸት ሰጣት፥በልታም ጠገበች፥አተረፈችም።"
        },
        {
          "verse": 15,
          "text": "ደግሞም ልትቃርም በተነሣች ጊዜ ቦዔዝ ጐበዛዝቱን፦በነዶው መካከል ትቃርም፥እናንተም አታሳፍሯት፤"
        },
        {
          "verse": 16,
          "text": "ደግሞ ከነዶው አስቀርታችኹ ተዉላት፤ርሷም ትቃርም፥አትውቀሷትም ብሎ አዘዛቸው።"
        },
        {
          "verse": 17,
          "text": "በዕርሻውም ውስጥ እስከ ማታ ድረስ ቃረመች፤የቃረመችውንም ወቃችው፤አንድ የኢፍ መስፈሪያ ያኽልም  ገብስ ኾነ።"
        },
        {
          "verse": 18,
          "text": "ተሸክማውም ወደ ከተማ ገባች፥አማቷም የቃረመችውን አየች፤ከጠገበችም በዃላ የተረፋትን አውጥታ ሰ ጠቻት።"
        },
        {
          "verse": 19,
          "text": "አማቷም፦ዛሬ ወዴት ቃረምሽ፧ወዴትስ ሠራሽ፧የተቀበለሽ የተባረከ ይኹን አለቻት።ርሷም፦ዛሬ የሠራኹ በት ሰው ስም ቦዔዝ ይባላል ብላ በማን ዘንድ እንደ ሠራች ለአማቷ ነገረቻት።"
        },
        {
          "verse": 20,
          "text": "ኑኃሚንም ምራቷን፦ቸርነቱን በሕያዋንና በሙታን ላይ አልተወምና በእግዚአብሔር የተባረከ ይኹን አ ለቻት።ኑኃሚንም ደግሞ፦ይህ ሰው የቅርብ ዘመዳችን ነው፥ርሱም ሊቤዡን ከሚችሉት አንዱ ነው አለቻት።"
        },
        {
          "verse": 21,
          "text": "ሞዐባዊቱ ሩትም፦ደግሞ፦መከሬን እስኪጨርሱ ድረስ ጐበዛዝቴን ተጠጊ አለኝ አለቻት።"
        },
        {
          "verse": 22,
          "text": "ኑኃሚንም ምራቷን ሩትን፦ልጄ ሆይ፥ከገረዶቹ ጋራ ብትወጪ፥በሌላም ዕርሻ ባያገኙሽ መልካም ነው አ ለቻት።"
        },
        {
          "verse": 23,
          "text": "ሩትም የገብሱና የስንዴው መከር እስኪጨረስ ድረስ ልትቃርም የቦዔዝን ገረዶች ተጠጋች፤በአማቷም  ዘንድ ትቀመጥ ነበር።"
        }
      ]
    },
    {
      "chapter": 3,
      "verses": [
        {
          "verse": 1,
          "text": "አማቷም ኑኃሚን አለቻት፦ልጄ ሆይ፥መልካም እንዲኾንልሽ ዕረፍት አልፈልግልሽምን፧"
        },
        {
          "verse": 2,
          "text": "አኹንም ከገረዶቹ ጋራ የነበርሽበት ቦዔዝ ዘመዳችን አይደለምን፧እንሆ፥ርሱ በዛሬ ሌሊት በዐውድማው  ላይ ገብሱን በመንሽ ይበትናል።"
        },
        {
          "verse": 3,
          "text": "እንግዲህ ታጠቢ፥ተቀቢ፥ልብስሽን ተላበሺ፥ወደ ዐውድማውም ውረጂ፤ነገር ግን፥መብሉንና መጠጡን እስኪ ጨርስ ድረስ ለሰውዮው አትታዪው።"
        },
        {
          "verse": 4,
          "text": "በተኛም ጊዜ የሚተኛበትን ስፍራ ተመልከቺ፥ገብተሽም እግሩን ግለጪ፥ተጋደሚም፤የምታደርጊውንም ርሱ  ይነግርሻል።"
        },
        {
          "verse": 5,
          "text": "ሩትም፦የተናገርሺኝን ዅሉ አደርጋለኹ አለቻት።"
        },
        {
          "verse": 6,
          "text": "ወደ ዐውድማውም ወረደች፥አማቷም ያዘዘቻትን ዅሉ አደረገች።"
        },
        {
          "verse": 7,
          "text": "ቦዔዝም ከበላና ከጠጣ ሰውነቱንም ደስ ካሠኘ በዃላ፥በእኽሉ ክምር አጠገብ ሊተኛ ኼደ፤ሩትም በቀስ ታ መጣች፥እግሩንም ገልጣ ተኛች።"
        },
        {
          "verse": 8,
          "text": "መንፈቀ ሌሊትም በኾነ ጊዜ ሰውዮው ደነገጠ፥ዘወርም አለ፤እንሆም፥አንዲት ሴት እግርጌው ተኝታ ነበ ር።"
        },
        {
          "verse": 9,
          "text": "ርሱም፦ማን ነሽ፧አለ።ርሷም፦እኔ ባሪያኽ ሩት ነኝ፤ዋርሳዬ ነኽና፥ልብስኽን በባሪያኽ ላይ ዘርጋ አ ለችው።"
        },
        {
          "verse": 10,
          "text": "ቦዔዝም አላት፦ልጄ ሆይ፥በእግዚአብሔር የተባረክሽ ኹኚ፤ባለጠጋም ድኻም ብለሽ ጐበዛዝትን አልተከ ተልሽምና ከፊተኛው ይልቅ በመጨረሻው ጊዜ ቸርነት አድርገሻል።"
        },
        {
          "verse": 11,
          "text": "አኹንም፥ልጄ ሆይ፥አትፍሪ፤በአገሬ ያሉ ሕዝብ ዅሉ ምግባረ መልካም ሴት እንደ ኾንሽ ያውቃሉና ያ ልሽውን ነገር ዅሉ አደርግልሻለኹ።"
        },
        {
          "verse": 12,
          "text": "የቅርብ ዘመድ መኾኔ እውነት ነው፤ነገር ግን፥ከእኔ የቀረበ ዘመድ አለ።"
        },
        {
          "verse": 13,
          "text": "ዛሬ ሌሊት ዕደሪ፤ነገም ርሱ ዋርሳ መኾን ቢወድ፟ መልካም ነው፥ዋርሳ ይኹን፤ዋርሳ ሊኾን ባይወድ ፟ ግን፥ሕያው እግዚአብሔርን እኔ ዋርሳ እኾንሻለኹ፤እስኪነጋ ድረስ ተኚ።"
        },
        {
          "verse": 14,
          "text": "እስኪነጋም በእግርጌው ተኛች፤ቦዔዝም፦ሴት ወደ ዐውድማው እንደ መጣች ማንም እንዳያውቅ ብሎ ነበ ርና፥ገና ሰውና ሰው ሳይተያይ ተነሣች።"
        },
        {
          "verse": 15,
          "text": "ርሱም፦የለበስሽውን ኩታ አምጥተሽ ያዢው አላት፤በያዘችም ጊዜ ስድስት መስፈሪያ ገብስ ሰፈረላት  አሸከማትም።"
        },
        {
          "verse": 16,
          "text": "ርሱም ወደ ከተማዪቱ ኼደ።ወደ አማቷም መጣች፥አማቷም፦ልጄ ሆይ እንዴት ነሽ፧አለቻት፤ርሷም ሰውዮ ው ያደረገላትን ዅሉ ነገረቻት።"
        },
        {
          "verse": 17,
          "text": "ወደ ዐማትሽ ባዶ እጅሽን አትኺጂ ብሎ ይህን ስድስት መስፈሪያ ገብስ ሰጠኝ አለቻት።"
        },
        {
          "verse": 18,
          "text": "ርሷም፦ልጄ ሆይ፥ሰውዮው ይህን ነገር ዛሬ እስኪጨርስ ድረስ አያርፍምና ፍጻሜው እስኪታወቅ ድረስ  ዝም በዪ አለች።"
        }
      ]
    },
    {
      "chapter": 4,
      "verses": [
        {
          "verse": 1,
          "text": "ቦዔዝም ወደከተማዪቱ በር አደባባይ ወጥቶ በዚያ ተቀመጠ።እንሆም፥ቦዔዝ ስለ ርሱ ይናገር የነበረው  የቅርብ ዘመድ ሲያልፍ ቦዔዝ፦አንተ ቀርበኽ በዚህ ተቀመጥ አለው።ርሱም ቀረብ ብሎ ተቀመጠ፦አንተ  ቀርበኽ በዚህ ተቀመጥ አለው።"
        },
        {
          "verse": 2,
          "text": "ቦዔዝም ከከተማዪቱ ሽማግሌዎች ዐሥር ሰዎች ጠርቶ፦በዚህ ተቀመጡ አላቸው።"
        },
        {
          "verse": 3,
          "text": "እነርሱም ተቀመጡ።ቦዔዝም የቅርብ ዘመዱን፦ከሞዐብ ምድር የተመለሰችው ኑኃሚን የወንድማችንን የአቢ ሜሌክን ጢንጦ ትሸጣለች።"
        },
        {
          "verse": 4,
          "text": "እኔም በዚህ በተቀመጡት በሕዝቤ ሽማግሌዎች ፊት እንድትገዛው አስታውቅኽ ዘንድ ዐሰብኹ።መቤዠት ብ ትወድ፟ ተቤዠው፤መቤዠት ባትወድ፟ ግን ከአንተ በቀር ሌላ ወራሽ የለምና፥እኔም ከአንተ በዃላ ነኝና ፥እንዳውቀው ንገረኝ አለው።ርሱም፦እቤዠዋለኹ አለው።"
        },
        {
          "verse": 5,
          "text": "ቦዔዝም፦ዕርሻውን ከኑኃሚን እጅ በምትገዛበት ቀን፥ለሞተው በርስቱ ስሙን እንድታስነሣለት ከሟቹ ሚ ስት ከሞዐባዊቱ ከሩት ደግሞ ትገዛለኽ አለ።"
        },
        {
          "verse": 6,
          "text": "የቅርብ ዘመዱም፦የራሴን ርስት እንዳላበላሽ መቤዠት አልችልም፤እኔ መቤዠቱን አልችልምና አንተ ከእ ኔ መቤዠቱን ውሰደው አለ።"
        },
        {
          "verse": 7,
          "text": "በጥንት ጊዜም፥ማንም ቢሸጥ ቢለውጥም፥ነገሩን ለማጽናት ሰው ጫማውን እንዲያወልቅ ለባልንጀራውም እ ንዲሰጠው በእስራኤል ዘንድ ልማድ ነበረ።ይህም በእስራኤል ምስክር ነበረ።"
        },
        {
          "verse": 8,
          "text": "የቅርብ ዘመዱም ቦዔዝን፦አንተ ግዛው አለው፤ጫማውንም አወለቀ።"
        },
        {
          "verse": 9,
          "text": "ቦዔዝም ሽማግሌዎችንና ሕዝቡን ዅሉ፦ለአቢሜሌክና ለኬሌዎን ለመሐሎንም የነበረውን ዅሉ ከኑኃሚን እ ጅ እንደ ገዛኹ እናንተ ዛሬ ምስክሮች ናችኹ።"
        },
        {
          "verse": 10,
          "text": "ደግሞም የሟቹ ስም ከወንድሞቹ መካከል ከአገሩም ደጅ እንዳይጠፋ፥የሟቹን ስም በርስቱ ላይ እንዳ ስነሣ የመሐሎንን ሚስት ሞዐባዊቱን ሩትን ሚስት ትኾነኝ ዘንድ ወሰድዃት፤እናንተም ዛሬ ምስክሮች ና ችኹ አላቸው።"
        },
        {
          "verse": 11,
          "text": "በከተማዪቱ በር አደባባይም የነበሩ ሕዝብ ዅሉ ሽማግሌዎቹም፦እኛ ምስክሮች ነን፤እግዚአብሔር ይህ ችን ወደ ቤትኽ የምትገባውን ሴት የእስራኤልን ቤት እንደ ሠሩ እንደ ኹለቱ እንደ ራሔልና እንደ ል ያ ያድርጋት፤አንተም በኤፍራታ ባለጠጋ ኹን፥ስምኽም በቤተ ልሔም ይጠራ።"
        },
        {
          "verse": 12,
          "text": "ቤትኽም እግዚአብሔር ከዚች ቈንዦ ከሚሰጥኽ ዘር ትዕማር ለይሁዳ እንደ ወለደችው እንደ ፋሬስ ቤ ት ይኹን አሉት።"
        },
        {
          "verse": 13,
          "text": "ቦዔዝም ሩትን ወሰደ፥ሚስትም ኾነችው፤ደረሰባትም፥እግዚአብሔርም ፅንስ ሰጣት፥ወንድ ልጅም ወለደች ።"
        },
        {
          "verse": 14,
          "text": "ሴቶችም ኑኃሚንን፦ዛሬ ዋርሳ ያላሳጣሽ እግዚአብሔር ይባረክ፤ስሙም በእስራኤል ይጠራ።"
        },
        {
          "verse": 15,
          "text": "ከሰባትም ወንዶች ልጆች ይልቅ ለአንቺ ከምትሻል ከምትወድ፟ሽ ምራት ተወልዷልና፥ሰውነትሽን ያሳድ ሰዋል፥በእርጅናሽም ይመግብሻል አሏት።"
        },
        {
          "verse": 16,
          "text": "ኑኃሚንም ሕፃኑን ወሰደች፥ዐቀፈችውም፥ሞግዚትም ኾነችው።"
        },
        {
          "verse": 17,
          "text": "ሴቶችም ጎረቤቶቿ፥ለኑኃሚን ወንድ ልጅ ተወለደላት እያሉ ስም አወጡለት፤ስሙንም ኢዮቤድ ብለው ጠ ሩት።ርሱም የዳዊት አባት የእሴይ አባት ነው።"
        },
        {
          "verse": 18,
          "text": "የፋሬስም ትውልድ ይህ ነው፤ፋሬስ ኤስሮምን ወለደ፥"
        },
        {
          "verse": 19,
          "text": "ኤስሮምም አራምን ወለደ፥አራምም ዐሚናዳብን ወለደ፥"
        },
        {
          "verse": 20,
          "text": "ዐሚናዳብም ነአሶንን ወለደ፥ነአሶንም ሰልሞንን ወለደ፥"
        },
        {
          "verse": 21,
          "text": "ሰልሞንም ቦዔዝን ወለደ፥"
        },
        {
          "verse": 22,
          "text": "ቦዔዝም ኢዮቤድን ወለደ፥ኢዮቤድም እሴይን ወለደ፥እሴይም ዳዊትን ወለደ፨"
        }
      ]
    }
  ]
}