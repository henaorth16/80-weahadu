{
  "book_number": 56,
  "book_name_am": "ትንቢተ ናሖም",
  "book_name_en": "Nahum",
  "chapters": [
    {
      "chapter": 1,
      "verses": [
        {
          "verse": "1",
          "text": "ስለ ነነዌ የተነገረ ሸክም፤የኤልቆሻዊው የናሖም የራእዩ መጽሐፍ ይህ ነው።"
        },
        {
          "verse": "2",
          "text": "እግዚአብሔር ቀናተኛና ተበቃይ አምላክ ነው፤እግዚአብሔር ተበቃይና መዓትን የተሞላ ነው፤እግዚአብሔ ር ተቃዋሚዎቹን ይበቀላል፥ለጠላቶቹም ቍጣውን ይጠብቃል።"
        },
        {
          "verse": "3",
          "text": "እግዚአብሔር ትዕግሥተኛ፥ኀይሉም ታላቅ ነው፥በደለኛውንም፦ንጹሕ ነኽ አይልም፤እግዚአብሔር በወጀብና  በዐውሎ ነፋስ ውስጥ መንገድ አለው፥ደመናም የእግሩ ትቢያ ነው።"
        },
        {
          "verse": "4",
          "text": "ባሕሩንም ይገሥጻታል፥ያደርቃትማል፥ወንዞችንም ዅሉ ያደርቃል፤ባሳንና ቀርሜሎስም ላልተዋል፥የሊባኖስ ም አበባ ጠውልጓል።"
        },
        {
          "verse": "5",
          "text": "ተራራዎችም ከርሱ የተነሣ ታወኩ፥ኰረብታዎችም ቀለጡ፤ምድርና ዓለም የሚኖሩበትም ዅሉ ከፊቱ ተናወጡ ።"
        },
        {
          "verse": "6",
          "text": "በቍጣው ፊት የሚቆም ማን ነው፧የቍጣውንም ትኵሳት ማን ይታገሣል፧መዓቱ እንደ እሳት ይፈሳ፟ል፥ከር ሱም የተነሣ አለቶች ተሰነጠቁ።"
        },
        {
          "verse": "7",
          "text": "እግዚአብሔር መልካም ነው፥በመከራ ቀንም መሸሸጊያ ነው፤በርሱ የሚታመኑትንም ያውቃል።"
        },
        {
          "verse": "8",
          "text": "ስፍራዋን ግን በሚያጥለቀልቅ ጐርፍ ፈጽሞ ያጠፋታል፥ጠላቶቹንም ወደ ጨለማ ያሳድዳቸዋል።"
        },
        {
          "verse": "9",
          "text": "በእግዚአብሔር ላይ የምታስቡት ምንድር ነው፧ርሱ ፈጽሞ ያጠፋል፥መከራም ኹለተኛ አይነሣም።"
        },
        {
          "verse": "10",
          "text": "ርስ በርሳቸው እንደ ተመሰቃቀለ ሾኽ ቢኾኑ፥በመጠጣቸውም ቢሰክሩ እንደ ደረቅ ገለባ ፈጽመው ይጠ ፋሉ።"
        },
        {
          "verse": "11",
          "text": "በእግዚአብሔር ላይ በክፉ የሚያስብ፥ክፋትን የሚመክር፥ከአንተ ዘንድ ወጥቷል።"
        },
        {
          "verse": "12",
          "text": "እግዚአብሔር እንዲህ ይላል፦ኀይለኛዎችና ብዙዎች ቢኾኑ እንዲሁ ይቈረጣሉ፥ርሱም ያልቃል።እኔም አ ስጨንቄኻለኹ፥ነገር ግን፥ከእንግዲህ ወዲህ አላስጨንቅኽም።"
        },
        {
          "verse": "13",
          "text": "አኹንም ቀንበሩን ከአንተ እሰብራለኹ፥እስራትኽንም እበጥሳለኹ።"
        },
        {
          "verse": "14",
          "text": "እግዚአብሔርም ከስምኽ ማንም ከእንግዲህ ወዲህ እንዳይዘራ ስለ አንተ አዟ፟ል፤ከአምላኮችኽ ቤት  የተቀረጸውንና ቀልጦ የተሠራውን ምስል አጠፋለኹ፤አንተም የተጠቃኽ ነኽና፥መቃብርኽን እምሳለኹ።"
        },
        {
          "verse": "15",
          "text": "እንሆ፥የምሥራችን የሚያመጣ ሰላምንም የሚያወራ ሰው እግር በተራራዎች ላይ ነው! ይሁዳ ሆይ፥አጥፊው ፈጽሞ ጠፍቷልና፥ከእንግዲህም ወዲህ ባንተ ዘንድ አያልፍምና ዓመት በዓሎችኽን አ ድርግ፥ስእለቶችኽን ክፈል።"
        }
      ]
    },
    {
      "chapter": 2,
      "verses": [
        {
          "verse": "1",
          "text": "የሚቀጠቅጥ ባንተ ላይ ወጥቷል፤ምሽግን ጠብቅ፥መንገድንም ሰልል፤ወገብኽን አጽና፥ኀይልኽንም እጅግ  አበርታ።"
        },
        {
          "verse": "2",
          "text": "ዘራፊዎች ዘርፈዋቸዋልና፥የወይናቸውንም ዐረግ አጥፍተዋልና፥እግዚአብሔር የያዕቆብን ክብር እንደ እ ስራኤል ክብር ይመልሳል።"
        },
        {
          "verse": "3",
          "text": "የኀያላኑ ጋሻ ቀልቷል፥ጽኑዓንም ቀይ ልብስ ለብሰዋል።ርሱም በሚያዘጋጅበት ቀን ሠረገላዎች እንደ  እሳት ይንቦገቦጋሉ፤የጦሩም ሶማያ ይወዛወዛል።"
        },
        {
          "verse": "4",
          "text": "ሠረገላዎች በመንገድ ላይ ይነጕዳሉ፥አደባባይም ይጋጫሉ፤መልካቸው እንደ ፋና ነው፥እንደ መብረቅም  ይከንፋሉ።"
        },
        {
          "verse": "5",
          "text": "መሳፍንቱን ያስባል፤በአረማመዳቸው ይሰናከላሉ፤ፈጥነው በቅጥሯ ላይ ይወጣሉ፥መጠጊያም ተዘጋጀለት።"
        },
        {
          "verse": "6",
          "text": "የወንዞቹም መዝጊያዎች ተከፈቱ፥የንጉሡ ቤትም ቀለጠች።"
        },
        {
          "verse": "7",
          "text": "ንግሥት ተገለጠች፥ተማረከችም፥ሴቶች ባሪያዎቿም እንደ ርግብ እየጮኹና ደረታቸውን እየመቱ ዋይ ዋይ  ይላሉ።"
        },
        {
          "verse": "8",
          "text": "ነነዌ ግን ከዱሮ ዘመን ዠምራ እንደ ተከማቸ ውሃ ነበረች፤አኹን ግን ይሸሻሉ፤እነርሱም፦ቁሙ፥ቁሙ  ይላሉ፥ነገር ግን፥የሚመለስ የለም።"
        },
        {
          "verse": "9",
          "text": "መዝገቧ መጨረሻ የለውምና፥የከበረውም የዕቃዋ ዅሉ ብዛት አይቈጠርምና ብሩን በዝብዙ፥ወርቁንም በዝ ብዙ።"
        },
        {
          "verse": "10",
          "text": "ባዶና ባድማ ምድረ በዳም ኾናለች፤ልብ ቀልጧል፥ጕልበቶችም ተብረክርከዋል፤በወገብም ዅሉ ሕማም አ ለ፥የሰዎችም ዅሉ ፊት ጠቍሯል።"
        },
        {
          "verse": "11",
          "text": "የአንበሳዎችም መደብ፥የአንበሳዎችም ደቦል የሚሰማራበት፥አንበሳውና አንበሳዪቱ ግልገሉም ሳይፈሩ  የሚኼዱት ስፍራ ወዴት ነው፧"
        },
        {
          "verse": "12",
          "text": "አንበሳው ለልጆቹ የሚበቃውን ነጠቀ፥ለእንስቶቹም ሰበረላቸው ዋሻውን በንጥቂያ፥መደቡንም በቅሚያ  ሞልቶታል።"
        },
        {
          "verse": "13",
          "text": "እንሆ፥ባንቺ ላይ ነኝ፥ይላል የሰራዊት ጌታ እግዚአብሔር፤ሠረገላዎቿንም አቃጥዬ አጤሳለኹ፥ሰይፍም  የአንበሳ ደቦሎችሽን ይበላቸዋል፤ንጥቂያሽንም ከምድር አጠፋለኹ፥የመልክተኛዎችሽን ድምፅ ከእንግዲህ  ወዲህ አይሰማም።"
        }
      ]
    },
    {
      "chapter": 3,
      "verses": [
        {
          "verse": "1",
          "text": "ለደም ከተማ ወዮላት! በዅለንተናዋ ሐሰትና ቅሚያ ሞልቶባታል፤ንጥቂያ ከርሷ አያልቅም።"
        },
        {
          "verse": "2",
          "text": "የዐለንጋ ድምፅ፥የመንኰራኵርም ድምፅ፥የፈረሶችም ኰቴ፥የፈጣን ሠረገላም ጩኸት ተሰምቷል፤"
        },
        {
          "verse": "3",
          "text": "ፈረሰኛው ይጋልባል፥ሰይፍም ይንቦገቦጋል፥ጦርም ይብለጨለጫል፤የተገደሉትም ይበዛሉ፥በድኖችም በክምር  ይከመራሉ፥ሬሳቸውም አይቈጠርም፤በሬሳቸውም ይሰናከላሉ።"
        },
        {
          "verse": "4",
          "text": "ስለተዋበችው ጋለሞታ ግልሙትና ብዛት ይህ ኾኗል፤ርሷም በመተቷ እጅግ በለጠች፥አሕዛብንም በግልሙት ናዋ፥ወገኖችንም በመተቷ ሸጠች።"
        },
        {
          "verse": "5",
          "text": "እንሆ፥ባንቺ ላይ ነኝ፥ይላል የሰራዊት ጌታ እግዚአብሔር፥ልብስሽን በፊትሽ እገልጣለኹ፤ኅፍረተ ሥጋ ሽንም ለአሕዛብ፥ነውርሽንም ለመንግሥታት አሳያለኹ።"
        },
        {
          "verse": "6",
          "text": "ርኵሰትንም በላይሽ እጥላለኹ፥እንቅሽማለኹ፥ማላገጫም አደርግሻለኹ።"
        },
        {
          "verse": "7",
          "text": "የሚያይሽም ዅሉ ከአንቺ ሸሽቶ፦ነነዌ ባድማ ኾናለች፤የሚያለቅስላትስ ማን ነው፧የሚያጽናናትንስ ከወ ዴት እፈልጋለኹ፧ይላል።"
        },
        {
          "verse": "8",
          "text": "አንቺ በመስኖች መካከል ከተቀመጠችው፥ውሃም በዙሪያዋ ከነበራት፥ምሽጓም ባሕር ከነበረ፥ቅጥሯም በባ ሕር ውስጥ ከነበረ ከኖእ ዐሞን ትበልጫለሽን፧"
        },
        {
          "verse": "9",
          "text": "ኢትዮጵያና ግብጽ የማይቈጠር ኀይሏ ነበሩ፤ፉጥና ልብያ ረዳቶቿ ነበሩ።"
        },
        {
          "verse": "10",
          "text": "ርሷ ግን ተማርካ ፈለሰች፤ሕፃናቷ በመንገድ ዅሉ ራስ ላይ ተፈጠፈጡ፤በከበርቴዎቿም ላይ ዕጣ ተጣ ጣሉ፥ታላላቆቿም ዅሉ በሰንሰለት ታሰሩ።"
        },
        {
          "verse": "11",
          "text": "አንቺም ትሰክሪያለሽ ወራዳም ትኾኛለሽ፤አንቺ ደግሞ ከጠላት የተነሣ መጠጊያን ትፈልጊያለሽ።"
        },
        {
          "verse": "12",
          "text": "ዐምባሽ ዅሉ የመዠመሪያውን የበሰለ ፍሬ እንደ ያዙ እንደ በለስ ዛፎች ነው፤ቢወዛወዝ በሚበላው  አፍ ውስጥ ይወድቃል።"
        },
        {
          "verse": "13",
          "text": "እንሆ፥በመካከልሽ ያሉ ሕዝብሽ ሴቶች ናቸው፤የአገርሽ በሮች ለጠላቶችሽ ፈጽሞ ተከፍተዋል፥እሳትም  መወርወሪያዎችኽን በልቷል።"
        },
        {
          "verse": "14",
          "text": "ከበ፟ው ያስጨንቁሻልና፥ውሃን ቅጂ፤ዐምባሽን አጠንክሪ፤ወደ ጭቃ ገብተሽ ርገጪ፤የጡብን መሠሪያ ያ ዢ።"
        },
        {
          "verse": "15",
          "text": "በዚያ እሳት ይበላሻል፥ሰይፍ ያጠፋሻል፥እንደ ደጐብያ ይበላሻል፤እንደ ደጐብያ ብዢ፥እንደ አንበጣ ም ተባዢ።"
        },
        {
          "verse": "16",
          "text": "ነጋዴዎችሽን ከሰማይ ከዋክብት ይልቅ አበዛሽ፤ደጐብያ ተዘረጋ፥በረረም።"
        },
        {
          "verse": "17",
          "text": "ባንቺ ዘንድ ዘውድ የጫኑት እንደ አንበጣ፥አለቃዎችሽም እንደሚንቀሳቀሱ ኵብኵባዎች ናቸው፤በብርድ  ቀን በቅጥር ውስጥ ይቀመጣሉ፥ፀሓይም በወጣች ጊዜ ያኰበኵባሉ፤ስፍራቸው በየት እንደ ኾነ አይታወቅ ም።"
        },
        {
          "verse": "18",
          "text": "የአሶር ንጉሥ ሆይ፥እረኛዎችኽ አንቀላፍተዋል፤መኳንንቶችኽም ዐርፈዋል፤ሕዝብኽም በተራራዎች ላይ  ተበትኗል፥የሚሰበስበውም የለም።"
        },
        {
          "verse": "19",
          "text": "ስብራትኽ አይፈወስም፥ቍስልኽም ክፉ ነው፤ወሬኽንም የሚሰሙ ዅሉ እጃቸውን ባንተ ላይ ያጨበጭባሉ፤ ክፋትኽ ዅልጊዜ ያላለፈችበት ሰው ማን ነውና፨"
        }
      ]
    }
  ]
}