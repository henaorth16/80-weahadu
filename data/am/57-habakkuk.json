{
  "book_number": 57,
  "book_name_am": "ትንቢተ ዕንባቆም",
  "book_name_en": "Habakkuk",
  "chapters": [
    {
      "chapter": 1,
      "verses": [
        {
          "verse": "1",
          "text": "ነቢዩ ዕንባቆም ያየው ሸክም ይህ ነው።"
        },
        {
          "verse": "2",
          "text": "አቤቱ፥እኔ ስጮኽ የማትሰማው እስከ መቼ ነው፧ስለ ግፍ ወዳንተ እጮኻለኹ፥አንተም አታድንም።"
        },
        {
          "verse": "3",
          "text": "በደልንስ ስለ ምን አሳየኸኝ፧ጠማምነትንስ ስለ ምን ትመለከታለኽ፧ጥፋትና ግፍ በፊቴ ነው፤ጠብና ክ ርክር ይነሣሉ።"
        },
        {
          "verse": "4",
          "text": "ስለዚህ፥ሕግ ላልቷል፥ፍርድም ድል ነሥቶ አይወጣም፤ኀጢአተኛ ጻድቅን ይከባ፟ልና፤ስለዚህ፥ፍርድ ጠማ ማ ኾኖ ይወጣል።"
        },
        {
          "verse": "5",
          "text": "እናንተ የምትንቁ ሆይ፥አንድ ቢተርክላችኹ ስንኳ የማታምኑትን ሥራ በዘመናችኹ እሠራለኹና እዩ፥ተመ ልከቱ፥ተደነቁ።"
        },
        {
          "verse": "6",
          "text": "እንሆ፥የእነርሱ ያልኾነውን መኖሪያ ይወርሱ ዘንድ በምድር ስፋት ላይ የሚኼዱትን መራሮችንና ፈጣኖ ችን ሕዝብ ከለዳውያንን አስነሣለኹ።"
        },
        {
          "verse": "7",
          "text": "እነርሱ የሚያስፈሩና የሚያስደነግጡ ናቸው፤ፍርዳቸውና ክብራቸው ከራሳቸው ይወጣል።"
        },
        {
          "verse": "8",
          "text": "ፈረሶቻቸውም ከነብር ይልቅ ፈጣኖች ናቸው፥ከማታም ተኵላ ይልቅ ጨካኞች ናቸው፤ፈረሰኛዎቻቸውም ይን ሳፈፋሉ፥ከሩቅም ይመጣሉ፥ለመብልም እንደሚቸኵል ንስር ይበራ፟ሉ።"
        },
        {
          "verse": "9",
          "text": "ዅሉም ለግፍ ሥራ ይመጣሉ፥ፊታቸውንም እንደ ምሥራቅ ነፋስ ያቀናሉ፤ምርኮኛዎችንም እንደ አሸዋ ይሰ በስባሉ።"
        },
        {
          "verse": "10",
          "text": "በነገሥታት ላይ ያላግጣሉ፥መሳፍንትም ዋዛ ኾነውላቸዋል፤በምሽጉ ዅሉ ይሥቃሉ፥ዐፈሩንም ከምረው ይ ወስዱታል።"
        },
        {
          "verse": "11",
          "text": "የዚያን ጊዜም እንደ ነፋስ ዐልፎ ይኼዳል፥ይበድልማል፤ኀይሉንም አምላክ ያደርገዋል።"
        },
        {
          "verse": "12",
          "text": "አቤቱ፥የተቀደስኽ አምላኬ ሆይ፥አንተ ከዘለዓለም ዠምሮ አልነበርኽምን፧እኛ አንሞትም፤አቤቱ፥ለፍር ድ ሠርተኸዋል፥ለተግሣጽም አድርገኸዋል።"
        },
        {
          "verse": "13",
          "text": "ዐይኖችኽ ክፉ እንዳያዩ ንጹሓን ናቸው፥ጠማምነትንም ትመለከት ዘንድ አትችልም፤አታላዮችንስ ለምን  ትመለከታለኽ፧ኀጢአተኛውስ ከርሱ ይልቅ ጻድቅ የኾነውን ሲውጠው ስለ ምን ዝም ትላለኽ፧"
        },
        {
          "verse": "14",
          "text": "ሰዎችንም እንደ ባሕር ዓሣዎች፥አለቃም እንደሌላቸው ተንቀሳቃሾች ለምን ታደርጋቸዋለኽ፧"
        },
        {
          "verse": "15",
          "text": "ዅሉን በመቃጥን ያወጣል፥በመረቡም ይይዛቸዋል፥በአሽክላውም ውስጥ ያከማቻቸዋል፤ስለዚህ፥ደስ እያለ ው እልል ይላል።"
        },
        {
          "verse": "16",
          "text": "ዕድል ፈንታው በእነርሱ ሰብታለችና፥መብሉም በዝቷልና፥ስለዚህ ለመረቡ ይሠዋል፥ለአሽክላውም ያጥና ል።"
        },
        {
          "verse": "17",
          "text": "ስለዚህ፥መረቡን ይጥላልን፧አሕዛብንም ዘወትር ይገድል ዘንድ አይራራምን፧"
        }
      ]
    },
    {
      "chapter": 2,
      "verses": [
        {
          "verse": "1",
          "text": "በመጠበቂያዬ ላይ እቆማለኹ፥በዐምባ ላይም እወጣለኹ፤የሚናገረኝንም፥ስለ ክርክሬም የምመልሰውን ዐው ቅ ዘንድ እመለከታለኹ።"
        },
        {
          "verse": "2",
          "text": "እግዚአብሔርም መለሰልኝ እንዲህም አለ፦አንባቢው ይፈጥን ዘንድ ራእዩን ጻፍ፥በጽላትም ላይ ግለጠው ።"
        },
        {
          "verse": "3",
          "text": "ራእዩ ገና እስከተወሰነው ጊዜ ነው፥ወደ ፍጻሜውም ይቸኵላል፥ርሱም አይዋሽም፤ቢዘገይም በርግጥ ይመ ጣልና፥ታገሠው፤ርሱ አይዘገይም።"
        },
        {
          "verse": "4",
          "text": "እንሆ፥ነፍሱ ኰርታለች፥በውስጡም ቅን አይደለችም፤ጻድቅ ግን በእምነቱ በሕይወት ይኖራል።"
        },
        {
          "verse": "5",
          "text": "ርሱ አታላይና ኵሩ ሰው ነው፤በስፍራው ዐርፎ አይቀመጥም፤ሥሥቱን እንደ ሲኦል ያሰፋል፥ርሱም እንደ  ሞት አይጠግብም፤አሕዛብንም ዅሉ ወደ ርሱ ይሰበስባል፥ወገኖቹንም ዅሉ ወደ ርሱ ያከማቻል።"
        },
        {
          "verse": "6",
          "text": "እነዚህ ዅሉ፦ለርሱ ያልኾነውን ወደ ርሱ ለሚሰበስብ መያዣውንም ለራሱ የሚያበዛ ወዮለት! እስከ መቼ ነው፧እያሉ ምሳሌ አይመስሉበትምን፧"
        },
        {
          "verse": "7",
          "text": "ተረትም አይተርቱበትምን፧የሚነክሱኽ ድንገት አይነሡብኽምን፧የሚያስጨንቁኽም ይነቃሉ፤ለእነርሱም ብዝ በዛ ትኾናለኽ።"
        },
        {
          "verse": "8",
          "text": "የሰውን ደም ስላፈሰስኽ፥በምድሪቱና በከተማዪቱም በርሷም በሚኖሩ ዅሉ ላይ ስላደረግኸው ግፍ፥አንተ  ብዙዎችን አሕዛብን በዝብዘኻልና፥ከአሕዛብ የቀሩት ዅሉ ይበዘብዙኻል።"
        },
        {
          "verse": "9",
          "text": "ከክፉ እንዲድን ጐዦውን በከፍታ ላይ ያደርግ ዘንድ ለቤቱ ክፉ ትርፍን ለሚሰበስብ ወዮለት!"
        },
        {
          "verse": "10",
          "text": "ብዙ አሕዛብን አጥፍተኻልና፥ለቤትኽ ዕፍረትን መክረኻል፥በነፍስኽም ላይ ኀጢአትን አድርገኻል።"
        },
        {
          "verse": "11",
          "text": "ድንጋይም ከግንብ ውስጥ ይጮኻል፥ዕንጨትም ከውቅር ውስጥ ይመልስለታል።"
        },
        {
          "verse": "12",
          "text": "ከተማን በደም ለሚሠራ፥ከተማንም በኀጢአት ለሚመሠርት ወዮለት!"
        },
        {
          "verse": "13",
          "text": "እንሆ፥አሕዛብ ስለ እሳት እንዲሠሩ፥ወገኖችም ስለ ከንቱነት እንዲደክሙ ከሰራዊት ጌታ ከእግዚአብ ሔር ዘንድ የኾነ አይደለምን፧"
        },
        {
          "verse": "14",
          "text": "ውሃ ባሕርን እንደሚከድን፥ምድር የእግዚአብሔርን ክብር በማወቅ ትሞላለችና።"
        },
        {
          "verse": "15",
          "text": "ኀፍረተ ሥጋውን ለማየት ባልንጀራውን ለሚያጠጣ፥ክፉንም ለሚጨምርበት፥ለሚያሰክረውም ወዮለት!"
        },
        {
          "verse": "16",
          "text": "በክብር ፋንታ ዕፍረት ሞልቶብኻል፤አንተ ደግሞ ጠጥተኽ ተንገድገድ፤የእግዚአብሔር የቀኙ ጽዋ ይመ ለስብኻል፥ዕፍረትም በክብርኽ ላይ ይኾናል።"
        },
        {
          "verse": "17",
          "text": "የሰውንም ደም ስላፈሰስኽ፥በምድሪቱና በከተማዪቱም በርሷም በሚኖሩ ዅሉ ላይ ስላደረግኸው ግፍ፥በ ሊባኖስ ላይ የሠራኸው ግፍ ይከድንኻል፤የአራዊትም አደጋ ያስፈራራኻል።"
        },
        {
          "verse": "18",
          "text": "የተቀረጸውን ምስል ሠሪው የቀረጸው ለምን ጥቅም ነው፧ዲዳንም ጣዖት ይሠራ ዘንድ ሠሪው የታመነበ ቱ፥ሐሰትን የሚያስተምር ቀልጦ የተሠራ ምን ይጠቅማል፧"
        },
        {
          "verse": "19",
          "text": "ዕንጨቱን፦ንቃ፥ዲዳውንም ድንጋይ፦ተነሣ ለሚለው ወዮለት! በእውኑ ይህ ያስተምራልን፧እንሆ፥በወርቅና በብር ተለብጧል፥ምንም እስትንፋስ የለበትም።"
        },
        {
          "verse": "20",
          "text": "እግዚአብሔር ግን በተቀደሰ መቅደሱ አለ፤ምድርም ዅሉ በፊቱ ዝም ትበል።"
        }
      ]
    },
    {
      "chapter": 3,
      "verses": [
        {
          "verse": "1",
          "text": "የነቢዩ የዕንባቆም ጸሎት በመዝሙር።"
        },
        {
          "verse": "2",
          "text": "አቤቱ፥ዝናኽን ሰምቼ ፈራኹ፤አቤቱ፥በዓመታት መካከል ሥራኽን ፈጽም፤በዓመታት መካከል ትታወቅ፤በመዓ ት ጊዜ ምሕረትን ዐስብ።"
        },
        {
          "verse": "3",
          "text": "እግዚአብሔር ከቴማን፥ቅዱሱም ከፋራን ተራራ ይመጣል።ክብሩ ሰማያትን ከድኗል፥ምስጋናውም ምድርን ሞ ልቷል።"
        },
        {
          "verse": "4",
          "text": "ጸዳሉም እንደ ብርሃን ነው፤ጨረር ከእጁ ወጥቷል፤ኀይሉም በዚያ ተሰውሯል።"
        },
        {
          "verse": "5",
          "text": "ቸነፈር በፊቱ ይኼዳል፥የእሳትም ነበልባል ከእግሩ ይወጣል።"
        },
        {
          "verse": "6",
          "text": "ቆመ፥ምድርንም አወካት፤ተመለከተ፥አሕዛብንም አናወጠ፤የዘለዓለምም ተራራዎች ተቀጠቀጡ፥የዘለዓለምም  ኰረብታዎች ቀለጡ፤መንገዱ ከዘለዓለም ነው።"
        },
        {
          "verse": "7",
          "text": "የኢትዮጵያ ድንኳኖች ሲጨነቁ አየኹ፤የምድያም አገር መጋረጃዎች ተንቀጠቀጡ።"
        },
        {
          "verse": "8",
          "text": "በእውኑ እግዚአብሔር በወንዞች ላይ ተቈጥቷልን፧ቍጣኽ በወንዞች ላይ፥መዓትኽም በባሕር ላይ ነውን፧ በፈረሶችኽና በማዳንኽ ሠረገላዎች ላይ ተቀምጠኻልና።"
        },
        {
          "verse": "9",
          "text": "በቃልኽ እንደ ማልኽ መቅሠፍትኽን አወጣኽ፤ቀስትኽንም ገተርኽ፤ምድርን ሰንጥቀኽ ፈሳሾችን አወጣኽ።"
        },
        {
          "verse": "10",
          "text": "ተራራዎች አንተን አይተው ተጨነቁ፤የውሃ ሞገድ ዐልፏል፤ቀላዩም ድምፁን ሰጥቷል፥እጁንም ወደ ላይ  አንሥቷል።"
        },
        {
          "verse": "11",
          "text": "ፍላጻዎችኽ ከወጡበት ብርሃን የተነሣ፥ከሚንቦገቦገውም ከጦርኽ ጸዳል የተነሣ፥ፀሓይና ጨረቃ በመኖ ሪያቸው ቆሙ።"
        },
        {
          "verse": "12",
          "text": "በምድር ላይ በመዓት ተራመድኽ፤አሕዛብን በቍጣ አኼድኻቸው።"
        },
        {
          "verse": "13",
          "text": "ሕዝብኽን ለመታደግ፥የቀባኸውንም ለማዳን ወጣኽ፤የኀጢአተኛውን ቤት ራስ ቀጠቀጥኽ፤መሠረቱን እስከ  ዐንገቱ ድረስ ገለጥኽ።"
        },
        {
          "verse": "14",
          "text": "የአለቃዎችን ራስ በገዛ በትራቸው ወጋኽ፤እኔን ይበትኑ ዘንድ እንደ ዐውሎ ነፋስ መጡ፤ችግረኛውን  በስውር ለመዋጥ ደስታቸው ነው።"
        },
        {
          "verse": "15",
          "text": "ፈረሶችኽን በባሕር፥በብዙ ውሃዎችም ላይ አስረገጥኽ።"
        },
        {
          "verse": "16",
          "text": "እኔ ሰምቻለኹ፥ልቤም ደነገጠብኝ፤ከድምፁ የተነሣ ከንፈሮቼ ተንቀጠቀጡ፤መንቀጥቀጥ ወደ ዐጥንቶቼ  ውስጥ ገባ፤በስፍራዬ ኾኜ ተናወጥኹ፤በሚያስጨንቁን ሕዝብ ላይ እስኪመጣ ድረስ የመከራን ቀን ዝም ብ ዬ እጠብቃለኹ።"
        },
        {
          "verse": "17",
          "text": "ምንም እንኳ በለስም ባታፈራ፥በወይንም ሐረግ ፍሬ ባይገኝ፥የወይራ ሥራ ቢጐድል፥ዕርሾችም መብልን  ባይሰጡ፥በጎች ከበረቱ ቢጠፉ፥ላሞችም በጋጡ ውስጥ ባይገኙ፥"
        },
        {
          "verse": "18",
          "text": "እኔ ግን በእግዚአብሔር ደስ ይለኛል፤በመድኀኒቴ አምላክ ሐሤት አደርጋለኹ።"
        },
        {
          "verse": "19",
          "text": "ጌታ እግዚአብሔር ኀይሌ ነው፤እግሮቼን እንደ ዋላ እግሮች ያደርጋል፤በከፍታዎችም ላይ ያስኼደኛል ፨"
        }
      ]
    }
  ]
}