{
  "book_number": 40,
  "book_name_am": "መጽሐፈ ኢዮብ",
  "book_name_en": "Job",
  "chapters": [
    {
      "chapter": 1,
      "verses": [
        {
          "verse": "1",
          "text": "ዖፅ በሚባል አገር ስሙ ኢዮብ የተባለ አንድ ሰው ነበረ፤ያም ሰው ፍጹምና ቅን፥እግዚአብሔርንም የ ሚፈራ፥ከክፋትም የራቀ ነበረ።"
        },
        {
          "verse": "2",
          "text": "ሰባትም ወንዶች ሦስትም ሴቶች ልጆች ተወልደውለት ነበር።"
        },
        {
          "verse": "3",
          "text": "ሀብቱም ሰባት ሺሕ በጎች፥ሦስት ሺሕም ግመሎች፥ዐምስት መቶም ጥማድ በሬ፥ዐምስት መቶም እንስት አ ህያዎች ነበረ፥እጅግ ብዙም ባሪያዎች ነበሩት፤ያም ሰው በምሥራቅ ካሉ ሰዎች ዅሉ ይልቅ ታላቅ ነበረ ።"
        },
        {
          "verse": "4",
          "text": "ወንዶች ልጆቹም ኼደው በየተራ በያንዳንዳቸው ቤት ግብዣ ያደርጉ ነበር፤ሦስቱ እኅቶቻቸውም ከነርሱ  ጋራ ይበሉና ይጠጡ ዘንድ እነርሱ ልከው ይጠሯቸው ነበር።"
        },
        {
          "verse": "5",
          "text": "የግብዣውም ቀኖች ባለፉ ጊዜ ኢዮብ፦ምናልባት ልጆቼ በድለው፥እግዚአብሔርንም በልባቸው ሰድበው ይኾ ናል ብሎ ይልክና ይቀድሳቸው ነበር፤ኢዮብም ማልዶ ተነሣ፥እንደ ቍጥራቸውም ዅሉ የሚቃጠል መሥዋዕት  አቀረበ።እንዲሁ ኢዮብ ዅልጊዜ ያደርግ ነበር።"
        },
        {
          "verse": "6",
          "text": "ከዕለታት አንድ ቀን እንዲህ ኾነ፤የአምላክ ልጆች በእግዚአብሔር ፊት ለመቆም መጡ፥ሰይጣንም ደግሞ  በመካከላቸው መጣ።"
        },
        {
          "verse": "7",
          "text": "እግዚአብሔርም ሰይጣንን፦ከወዴት መጣኽ፧አለው።ሰይጣንም፦ምድርን ዅሉ ዞርዃት፥በርሷም ተመላለስኹ ብ ሎ ለእግዚአብሔር መለሰ።"
        },
        {
          "verse": "8",
          "text": "እግዚአብሔርም ሰይጣንን፦በእውኑ ባሪያዬን ኢዮብን ተመለከትኸውን፧በምድር ላይ እንደ ርሱ ፍጹምና  ቅን፥እግዚአብሔርንም የሚፈራ፥ከክፋትም የራቀ ሰው የለም አለው።"
        },
        {
          "verse": "9",
          "text": "ሰይጣንም ለእግዚአብሔር እንዲህ ብሎ መለሰለት፦በእውኑ ኢዮብ እግዚአብሔርን የሚፈራ በከንቱ ነውን ፧"
        },
        {
          "verse": "10",
          "text": "ርሱንና ቤቱን በዙሪያውም ያሉትን ዅሉ አላጠርኽለትምን፧የእጁን ሥራ ባርከኽለታል፥ከብቱም በምድር  ላይ በዝቷል።"
        },
        {
          "verse": "11",
          "text": "ነገር ግን፥እጅኽን ዘርግተኽ ያለውን ዅሉ ዳብስ፤በእውነት በፊትኽ ይሰድብኻል።"
        },
        {
          "verse": "12",
          "text": "እግዚአብሔርም ሰይጣንን፦እንሆ፥ለርሱ ያለው ዅሉ በእጅኽ ነው፥ነገር ግን፥በርሱ ላይ እጅኽን አት ዘርጋ አለው።ሰይጣንም ከእግዚአብሔር ፊት ወጣ።"
        },
        {
          "verse": "13",
          "text": "አንድ ቀንም እንዲህ ኾነ፤የኢዮብ ወንዶችና ሴቶች ልጆች በታላቅ ወንድማቸው ቤት ይበሉና የወይን  ጠጅ ይጠጡ ነበር።"
        },
        {
          "verse": "14",
          "text": "መልክተኛም ወደ ኢዮብ መጥቶ፦በሬዎች ዕርሻ ያርሱ፥በአጠገባቸውም አህያዎች ይሰማሩ ነበር፤"
        },
        {
          "verse": "15",
          "text": "የሳባም ሰዎች አደጋ ጣሉ፥ወሰዷቸውም፥ብላቴናዎቹንም በሰይፍ ስለት ገደሉ፤እኔም እነግርኽ ዘንድ  ብቻዬን አመለጥኹ አለው።"
        },
        {
          "verse": "16",
          "text": "ርሱም ገና ሲናገር ሌላ መጥቶ፦የእግዚአብሔር እሳት ከሰማይ ወደቀች፥በጎቹንም አቃጠለች፥ጠባቂዎች ንም በላች፤እኔም እነግርኽ ዘንድ ብቻዬን አመለጥኹ አለው።"
        },
        {
          "verse": "17",
          "text": "ርሱም ገና ሲናገር ሌላ መጥቶ፦ከለዳውያን በሦስት ረድፍ ተከፍለው በግመሎች ላይ አደጋ ጣሉ፥ወሰ ዷቸውም፥ብላቴናዎቹንም በሰይፍ ስለት ገደሉ፤እኔም እነግርኽ ዘንድ ብቻዬን አመለጥኹ አለው።"
        },
        {
          "verse": "18",
          "text": "ርሱም ገና ሲናገር ሌላ መጥቶ፦ወንዶችና ሴቶች ልጆችኽ በታላቅ ወንድማቸው ቤት ይበሉና የወይን  ጠጅ ይጠጡ ነበር፤"
        },
        {
          "verse": "19",
          "text": "እንሆም፥ዐውሎ ነፋስ ከምድረ በዳ መጥቶ የቤቱን አራቱን ማእዘን መታው፥በብላቴናዎቹም ላይ ወደቀ ፥ሞቱም፤እኔም እነግርኽ ዘንድ ብቻዬን አመለጥኹ አለው።"
        },
        {
          "verse": "20",
          "text": "ኢዮብም ተነሣ መጐናጸፊያውንም ቀደደ፥ራሱንም ተላጨ፥በምድርም ላይ ተደፍቶ ሰገደ፤"
        },
        {
          "verse": "21",
          "text": "እንዲህም አለ፦ዕራቍቴን ከእናቴ ማሕፀን ወጥቻለኹ፥ዕራቍቴንም ወደዚያ እመለሳለኹ፤እግዚአብሔር ሰ ጠ፥እግዚአብሔርም ነሣ፤የእግዚአብሔር ስም የተባረከ ይኹን።"
        },
        {
          "verse": "22",
          "text": "በዚህ ዅሉ ኢዮብ አልበደለም፥ለእግዚአብሔርም ስንፍናን አልሰጠም።"
        }
      ]
    },
    {
      "chapter": 2,
      "verses": [
        {
          "verse": "1",
          "text": "ከዕለታት አንድ ቀን እንዲህ ኾነ፤የአምላክ ልጆች በእግዚአብሔር ፊት ለመቆም መጡ፥ሰይጣን ደግሞ  በእግዚአብሔር ፊት ለመቆም በመካከላቸው መጣ።"
        },
        {
          "verse": "2",
          "text": "እግዚአብሔርም ሰይጣንን፦ከወዴት መጣኽ፧አለው።ሰይጣንም፦በምድር ላይ ዞርኹ፥በርሷም ተመላለስኹ ብሎ  ለእግዚአብሔር መለሰ።"
        },
        {
          "verse": "3",
          "text": "እግዚአብሔርም ሰይጣንን፦በእውኑ ባሪያዬን ኢዮብን ተመለከትኸውን፧በምድር ላይ እንደ ርሱ ፍጹምና  ቅን፥እግዚአብሔርንም የሚፈራ፥ከክፋትም የራቀ ሰው የለም፤በከንቱም አጠፋው ዘንድ አንተ በርሱ ላይ  ምንም ብታንቀሳቅሰኝ፥እስከ አኹን ፍጹምነቱን ይዟል።"
        },
        {
          "verse": "4",
          "text": "ሰይጣንም መልሶ እግዚአብሔርን፦ቍርበት ስለ ቍርበት ነው፤ሰው ያለውን ዅሉ ስለ ሕይወቱ ይሰጣል።"
        },
        {
          "verse": "5",
          "text": "ነገር ግን፥አኹን እጅኽን ዘርግተኽ ዐጥንቱንና ሥጋውን ዳብስ፤በእውነት በፊትኽ ይሰድብኻል አለው።"
        },
        {
          "verse": "6",
          "text": "እግዚአብሔርም ሰይጣንን፦ሕይወቱን ተወው እንጂ፥እንሆ፥ርሱ በእጅኽ ነው አለው።"
        },
        {
          "verse": "7",
          "text": "ሰይጣንም ከእግዚአብሔር ፊት ወጣ፥ኢዮብንም ከእግሩ ጫማ ዠምሮ እስከ ዐናቱ ድረስ በክፉ ቍስል መ ታው።"
        },
        {
          "verse": "8",
          "text": "ሥጋውንም ይፍቅበት ዘንድ ገል ወሰደ፥በዐመድም ላይ ተቀመጠ።"
        },
        {
          "verse": "9",
          "text": "ሚስቱም፦እስከ አኹን ፍጹምነትኽን ይዘኻልን፧እግዚአብሔርን ስደብና ሙት አለችው።\nዳግመኛ እግዚአብሔርን ጥቂት ወራት ደጅ እጠናዋለኹ፤ዳግመኛም መከራውን እታገሠዋለኹ፥የቀድሞ ኑሮዬን ም ተስፋ አደርገዋለኹ ትላለኽን፧አለችው።እንደዚህሳ እንዳትል ከዚህ ዓለም፥እንሆ፥ስም አጠራርኽ ጠፋ ፤ሴቶች ልጆቼና ወንዶች ልጆቼም ሞቱ እኔስ ዘጠኝ ወር ሳረግዝ ሳምጥ ስወልድ ሳይረቡኝ ሳይጠቅሙኝ  በከንቱ ደከምኹ አለች።አንተም በመግል ተውጠኽ በትል ተከበ፟ኽ ትኖራለኽ፤ሌሊቱን ዅሉ ስትዛብር ታድ ራለኽ።እኔ ግን እየዞርኹ እቀላውጣለኹ።ከአንዱ አገር ወደ አንዱ አገር ከአንዱ ቤት ወደ አንዱ ቤት  እኼዳለኹ፤ከድካሜ በእኔ ላይ ካለ ከችግሬም ዐርፍ ዘንድ ከጧት ዠምሮ ፀሓይ እስኪገባ ድረስ እጠብ ቃለኹ፤አኹን ግን እግዚአብሔርን የማይገ፟ባ፟ ቃል ተናግረኸው ሙት አለች።"
        },
        {
          "verse": "10",
          "text": "ርሱ ግን አንቺ ከሰነፎች ሴቶች እንደ አንዲቱ ተናገርሽ፤ከእግዚአብሔር እጅ መልካሙን ተቀበልን፥ ክፉ ነገርንስ አንቀበልምን፧አላት።በዚህ ዅሉ ኢዮብ በከንፈሩ አልበደለም።"
        },
        {
          "verse": "11",
          "text": "ሦስቱም የኢዮብ ወዳጆች ይህን የደረሰበትን ክፉ ነገር ዅሉ ሰምተው ከየአገራቸው መጡ፤እነርሱም  ቴማናዊው ኤልፋዝ፥ሹሐዊው በልዳዶስ፥ነዕማታዊው ሶፋር ነበሩ።እነርሱም ሊያዝኑለትና ሊያጽናኑት በአን ድነት ወደ ርሱ ለመምጣት ተስማሙ።"
        },
        {
          "verse": "12",
          "text": "ከሩቅም ኾነው ዐይናቸውን ባነሡ ጊዜ አላወቁትም፤ድምፃቸውንም አሰምተው አለቀሱ፤እያንዳንዳቸውም  መጐናጸፊያቸውን ቀደዱ፥ወደ ላይም ወደ ራሳቸው ላይ ትቢያ ነሰነሱ።"
        },
        {
          "verse": "13",
          "text": "ሰባት ቀንና ሰባት ሌሊትም ከርሱ ጋራ በምድር ላይ ተቀመጡ፤ሕመሙም እጅግ እንደ በዛ አይተዋልና ፥ከነርሱ አንድ ቃል የሚናገረው አልነበረም።"
        }
      ]
    },
    {
      "chapter": 3,
      "verses": [
        {
          "verse": "1",
          "text": "ከዚያም በዃላ ኢዮብ አፉን ከፍቶ የተወለደበትን ቀን ረገመ።"
        },
        {
          "verse": "2",
          "text": "ኢዮብም መለሰ እንዲህ አለ፦"
        },
        {
          "verse": "3",
          "text": "ያ የተወለድኹበት ቀን ይጥፋ፥\nያም፦ወንድ ልጅ ተፀነሰ የተባለበት ሌሊት።"
        },
        {
          "verse": "4",
          "text": "ያ ቀን ጨለማ ይኹን፤\nእግዚአብሔር ከላይ አይመልከተው፥\nብርሃንም አይብራበት።"
        },
        {
          "verse": "5",
          "text": "ጨለማና የሞት ጥላ የራሳቸው ገንዘብ ያድርጉት፤\nዳመናም ይረፍበት፤\nየቀን ጨለማ ዅሉ ያስፈራው።"
        },
        {
          "verse": "6",
          "text": "ያን ሌሊት ጨለማ ይያዘው፤\nበዓመቱ ቀኖች መካከል ደስ አይበለው፤\nበወሮች ውስጥ ገብቶ አይቈጠር።"
        },
        {
          "verse": "7",
          "text": "እንሆ፥ያ ሌሊት መካን ይኹን፤\nእልልታ አይግባበት።"
        },
        {
          "verse": "8",
          "text": "ሌዋታንን ለማንቀሳቀስ የተዘጋጁ\nቀኑን የሚረግሙ ይርገሙት።"
        },
        {
          "verse": "9",
          "text": "አጥቢያ ኮከቦች ይጨልሙ፤\nብርሃንን ቢጠባበቅ አያግኘው፥\nየንጋትንም ቅንድብ አይይ፤"
        },
        {
          "verse": "10",
          "text": "የእናቴን ማሕፀን ደጅ አልዘጋምና፥\nመከራንም ከዐይኔ አልሰወረምና።"
        },
        {
          "verse": "11",
          "text": "በማሕፀን ሳለኹ ስለ ምን አልሞትኹም፧\nከሆድስ በወጣኹ ጊዜ ፈጥኜ ስለ ምን አልጠፋኹም፧"
        },
        {
          "verse": "12",
          "text": "ጕልበቶች ስለ ምን ተቀበሉኝ፧\nጡትስ ስለ ምን ጠባኹ፧"
        },
        {
          "verse": "13",
          "text": "አኹን ተኝቼ ዝም ባልኹ ነበር፤\nአንቀላፍቼ ባረፍኹ ነበር፤"
        },
        {
          "verse": "14",
          "text": "የፈረሰውን ለራሳቸው ከሚሠሩት\nከምድር ነገሥታትና መካሮች ጋራ፥"
        },
        {
          "verse": "15",
          "text": "ወይም ቤታቸውን ብር ከሞሉ\nወርቅም ካላቸው መኳንንት ጋራ፥"
        },
        {
          "verse": "16",
          "text": "ወይም እንደ ተቀበረ ጭንጋፍ፥\nብርሃንም እንዳላዩ ሕፃናት በኾንኹ ነበር።"
        },
        {
          "verse": "17",
          "text": "ክፉዎች በዚያ መናደዳቸውን ይተዋሉ፤\nበዚያም ደካማዎች ያርፋሉ።"
        },
        {
          "verse": "18",
          "text": "በዚያ ግዞተኛዎች በአንድነት ተዘልለው ተቀምጠዋል፤\nየአስጨናቂውን ድምፅ አይሰሙም።"
        },
        {
          "verse": "19",
          "text": "ታናሽና ታላቅ በዚያ አሉ፤\nባሪያም ከጌታው ነጻ ወጥቷል።"
        },
        {
          "verse": "20",
          "text": "በመከራ ላሉት ብርሃን፥\nነፍሳቸው መራራ ለኾነችባቸው፥"
        },
        {
          "verse": "21",
          "text": "የተሰወረ ሀብትን ከሚቈፍሩ ይልቅ\nሞትን ለሚጠብቁ ለማያገኙትም፥"
        },
        {
          "verse": "22",
          "text": "መቃብርን ባገኙ ጊዜ\nበእልልታ ደስ ለሚላቸው፥ሐሤትንም ለሚያደርጉ\nሕይወት ስለ ምን ተሰጠ፧"
        },
        {
          "verse": "23",
          "text": "መንገዱ ለተሰወረበት ሰው፥\nእግዚአብሔርም በዐጥር ላጠረው\nብርሃን ስለ ምን ተሰጠ፧"
        },
        {
          "verse": "24",
          "text": "ከእንጀራዬ በፊት ልቅሶዬ መጥቷልና፥\nጩኸቴም እንደ ውሃ ፈስሷል።"
        },
        {
          "verse": "25",
          "text": "የፈራኹት ነገር መጥቶብኛልና፥\nየደነገጥኹበትም ደርሶብኛል።"
        },
        {
          "verse": "26",
          "text": "ተዘልዬ አልተቀመጥኹም፥አልተማመንኹም፥አላረፍኹም፤\nነገር ግን መከራ መጣብኝ።"
        }
      ]
    },
    {
      "chapter": 4,
      "verses": [
        {
          "verse": "1",
          "text": "ቴማናዊውም ኤልፋዝ መለሰ እንዲህም አለ፦"
        },
        {
          "verse": "2",
          "text": "አንድ ሰው ከአንተ ጋራ ይናገር ዘንድ ቢሞክር ትቀየማለኽን፧\nቃልንስ ከመናገር ሊቀር የሚችል ማን ነው፧"
        },
        {
          "verse": "3",
          "text": "እንሆ፥አንተ ብዙዎችን ታስተምር ነበር፥\nየደከሙትንም እጆች ታበረታ ነበር፥"
        },
        {
          "verse": "4",
          "text": "ቃልኽ የሚሰናከለውን ያስነሣ ነበር፥\nአንተም የሚብረከረከውን ጕልበት ታጸና ነበር።"
        },
        {
          "verse": "5",
          "text": "አኹን ግን ባንተ ላይ መጥቷል፥አንተም ደከምኽ፤\nደርሶብኻል፥አንተም ተቸገርኽ።"
        },
        {
          "verse": "6",
          "text": "አምላክኽን መፍራትኽ መጽናናትኽ፥\nየቅንነትኽም መንገድ ተስፋኽ አይደለምን፧"
        },
        {
          "verse": "7",
          "text": "እባክኽ ዐስብ፥ንጹሕ ኾኖ የጠፋ ማን ነው፧\nከልበ ቅንስ የተደመሰሰ ማን ነው፧"
        },
        {
          "verse": "8",
          "text": "እኔ እንዳየኹ፥ኀጢአትን የሚያርሱ፥\nመከራንም የሚዘሩ ይህንኑ ያጭዳሉ።"
        },
        {
          "verse": "9",
          "text": "በእግዚአብሔር እስትንፋስ ይጠፋሉ፥\nበቍጣውም መንፈስ ያልቃሉ።"
        },
        {
          "verse": "10",
          "text": "የአንበሳ ጩኸት፥የጯኺ አንበሳ ድምፅ፥\nየአንበሳ ደቦል ጥርስ ተሰባበረ።"
        },
        {
          "verse": "11",
          "text": "አሮጌ አንበሳ አደን በማጣት ይሞታል፥\nየአንበሳዪቱም ግልገሎች ይበተናሉ።"
        },
        {
          "verse": "12",
          "text": "ለኔም በምስጢር ቃል መጣልኝ፥\nዦሮዬም ሹክሹክታውን ሰማች።"
        },
        {
          "verse": "13",
          "text": "በሌሊት ሕልም ዐሳብ ሲነሣ፥\nየከበደም እንቅልፍ በሰው ላይ ሲወድቅ፥"
        },
        {
          "verse": "14",
          "text": "ዐጥንቴን ዅሉ ያናወጡ\nድንጋጤና መንቀጥቀጥ ወደቁብኝ።"
        },
        {
          "verse": "15",
          "text": "መንፈስም በፊቴ ዐለፈ፤\nየሥጋዬ ጠጕር ቆመ።"
        },
        {
          "verse": "16",
          "text": "ርሱም ቆመ፥መልኩን ግን ለመለየት አልቻልኹም፥\nምሳሌም በዐይኔ ፊት ነበረ፤\nየዝምታ ድምፅ ሰማኹ።"
        },
        {
          "verse": "17",
          "text": "በእውኑ ሰው በእግዚአብሔር ፊት ጻድቅ ሊኾን፥\nወይስ ሰው በፈጣሪው ፊት ሊነጻ ይችላልን፧"
        },
        {
          "verse": "18",
          "text": "እንሆ፥በባሪያዎቹ አይታመንም፤\nመላእክቱንም ስንፍና ይከሳ፟ቸዋል፤"
        },
        {
          "verse": "19",
          "text": "ይልቁንስ በጭቃ ቤት የሚኖሩ፥\nመሠረታቸው በትቢያ ውስጥ የኾነ፥\nከብል በፊት የሚጨፈለቁ እንዴት ይኾኑ፧"
        },
        {
          "verse": "20",
          "text": "በጧትና በማታ መካከል ይሰባበራሉ፤\nማንም ሳያስብ ለዘለዓለም ይጠፋሉ።"
        },
        {
          "verse": "21",
          "text": "ገመዳቸው የተነቀለ አይደለምን፧\nአለጥበብም ይሞታሉ።"
        }
      ]
    },
    {
      "chapter": 5,
      "verses": [
        {
          "verse": "1",
          "text": "አኹንም ጥራ፤የሚመልስልኽ አለን፧\nከቅዱሳንስ ወደ ማናቸው ትዞራለኽ፧"
        },
        {
          "verse": "2",
          "text": "ሰነፉን ሰው ቍጣ ይገድለዋል፥\nሰነፉንም ቅንአት ያጠፋዋል።"
        },
        {
          "verse": "3",
          "text": "ሰነፍ ሰው ሥር ሰዶ፟ አየኹት፥\nድንገትም መኖሪያውን ረገምኹ።"
        },
        {
          "verse": "4",
          "text": "ልጆቹም ከደኅንነት ርቀዋል፥\nበበርም ውስጥ ተረግጠዋል፥\nየሚታደጋቸውም የለም።"
        },
        {
          "verse": "5",
          "text": "የሰበሰበውንም ራብተኛ ይበላዋል፥\nከሾኽም ውስጥ እንኳ ያወጣዋል፤\nየተጠማ ሀብታቸውን ዋጠ።"
        },
        {
          "verse": "6",
          "text": "ችግር ከትቢያ አይመጣም፥\nመከራም ከመሬት አይበቅልም፤"
        },
        {
          "verse": "7",
          "text": "የአሞራ ግልገሎች ግን ወደ ላይ እየበረሩ ከፍ እንዲሉ፥\nሰው እንዲሁ ለመከራ ተወልዷል።"
        },
        {
          "verse": "8",
          "text": "እኔ ግን እግዚአብሔርን እለምን ነበር፥\nነገሬንም ወደ እግዚአብሔር አቀርብ ነበር።"
        },
        {
          "verse": "9",
          "text": "የማይመረመረውን ታላቅ ነገርና\nየማይቈጠረውን ተኣምራት ያደርጋል።"
        },
        {
          "verse": "10",
          "text": "በምድር ላይ ዝናብን ይሰጣል፥\nበዕርሻም ላይ ውሃ ይልካል።"
        },
        {
          "verse": "11",
          "text": "የተዋረዱትን ወደ ላይ ያወጣል፥\nሐዘንተኛዎችንም ለደኅንነት ከፍ ከፍ ያደርጋቸዋል።"
        },
        {
          "verse": "12",
          "text": "እጃቸውም ምክራቸውን እንዳይፈጽም\nየተንኰለኛዎችን ዐሳብ ከንቱ ያደርገዋል።"
        },
        {
          "verse": "13",
          "text": "ጠቢባንን በተንኰላቸው ይይዛቸዋል፤\nየጠማማዎችንም ምክር ይዘረዝራል።"
        },
        {
          "verse": "14",
          "text": "በቀን ጨለማን ያገኛሉ፥\nበቀትርም ጊዜ በሌሊት እንዳሉ ይርመሰመሳሉ።"
        },
        {
          "verse": "15",
          "text": "ድኻውንም ከአፋቸው ሰይፍ\nከኀያሉም እጅ ያድነዋል።"
        },
        {
          "verse": "16",
          "text": "ለምስኪኑም ተስፋ አለው፤\nክፋት ግን አፏን ትዘጋለች።"
        },
        {
          "verse": "17",
          "text": "እንሆ፥እግዚአብሔር የሚገሥጸው ሰው ምስጉን ነው፤\nስለዚህ ዅሉን የሚችለውን የአምላክን ተግሣጽ አትናቅ።"
        },
        {
          "verse": "18",
          "text": "ርሱ ይሰብራል፥ይጠግንማል፤\nያቈስላል፥እጆቹም ይፈውሳሉ።"
        },
        {
          "verse": "19",
          "text": "በስድስት ክፉ ነገር ውስጥ ያድንኻል፥\nበሰባትም ውስጥ ክፋት አትነካኽም።"
        },
        {
          "verse": "20",
          "text": "በራብ ጊዜ ከሞት፥\nበሰልፍም ከሰይፍ እጅ ያድንኻል።"
        },
        {
          "verse": "21",
          "text": "ከምላስ ጅራፍ ትሰወራለኽ፤\nጥፋትም ሲመጣ አትፈራም።"
        },
        {
          "verse": "22",
          "text": "በጥፋትና በራብ ላይ ትሥቃለኽ፤\nከምድረ በዳ አራዊትም አትፈራም፤"
        },
        {
          "verse": "23",
          "text": "ቃል ኪዳንኽ ከምድረ በዳ ድንጋይ ጋራ ይኾናልና፤\nየምድረ በዳም አራዊት ከአንተ ጋራ ይስማማሉና።"
        },
        {
          "verse": "24",
          "text": "ድንኳንኽም በሰላም እንዲኾን ታውቃለኽ፤\nበረትኽን ትጐበኛለኽ አንዳችም አይጐድልብኽም።"
        },
        {
          "verse": "25",
          "text": "ዘርኽም ታላቅ እንዲኾን፥\nትውልድኽም እንደምድር ሣር እንዲኾን ታውቃለኽ።"
        },
        {
          "verse": "26",
          "text": "በወራቱ የእኽሉ ነዶ ወደ ዐውድማ እንዲገባ፥\nበረዥም ዕድሜ ወደ መቃብር ትገባለኽ።"
        },
        {
          "verse": "27",
          "text": "እንሆ፥ይህችን መረመርን፥የሰማነውም ይህ ነው፤\nአንተ ግን አንዳች ሠርተኽ እንደ ኾነ ለራስኽ ዕወቀው።"
        }
      ]
    },
    {
      "chapter": 6,
      "verses": [
        {
          "verse": "1",
          "text": "ኢዮብም መለሰ እንዲህም አለ።"
        },
        {
          "verse": "2",
          "text": "ትካዜዬ ምነው በተመዘነ ኖሮ!\nመከራዬም ዅሉ ምነው በሚዛን ላይ በተደረገ ኖሮ!"
        },
        {
          "verse": "3",
          "text": "ከባሕር አሸዋ ይልቅ ይከብድ ነበርና፤\nስለዚህ ቃሌ ደፋር ኾኗል።"
        },
        {
          "verse": "4",
          "text": "ዅሉን የሚችል የአምላክ ፍላጻ በሥጋዬ ውስጥ ነው፥\nመርዙንም ነፍሴ ትጠጣለች፤\nየእግዚአብሔር ድንጋጤ በላዬ ተሰልፏል።"
        },
        {
          "verse": "5",
          "text": "በእውኑ የሜዳ አህያ ሣር ሳለው ይጮኻልን፧\nወይስ በሬ ገለባ ሳለው ይጮኻልን፧"
        },
        {
          "verse": "6",
          "text": "የማይጣፍጥስ ነገር ያለጨው ይበላልን፧\nወይስ የዕንቍላል ውሃ ይጥማልን፧"
        },
        {
          "verse": "7",
          "text": "ሰውነቴ ትነካው ዘንድ እንቢ አለችው፤\nእንደሚያስጸይፍ መብል ኾነብኝ።"
        },
        {
          "verse": "8",
          "text": "ልመናዬ ምነው በደረሰልኝ!\nእግዚአብሔርም ምኞቴን ምነው በሰጠኝ!"
        },
        {
          "verse": "9",
          "text": "እግዚአብሔርም ያደቀኝ ዘንድ\nእጁንም ለቆ፟ ያጠፋኝ ዘንድ ወዶ፟ ቢኾን ኖሮ!"
        },
        {
          "verse": "10",
          "text": "መጽናናት በኾነልኝ ነበር፤\nበማይራራ ሕመም ሐሤት ባደረግኹ ነበር፥\nየቅዱሱን ቃል አልካድኹምና።"
        },
        {
          "verse": "11",
          "text": "እጠብቅ ዘንድ ጕልበቴ ምንድር ነው፧\nእታገሥም ዘንድ ፍጻሜዬ ምንድር ነው፧"
        },
        {
          "verse": "12",
          "text": "ጕልበቴ የድንጋይ ጕልበት ነውን፧\nሥጋዬስ እንደ ናስ ነውን፧"
        },
        {
          "verse": "13",
          "text": "በእውኑ ረድኤት በእኔ እንደሌለ\nጥበብም ዅሉ ከእኔ ዘንድ እንደ ተባረረ አይደለምን፧"
        },
        {
          "verse": "14",
          "text": "ዅሉን የሚችለውን የአምላክን መፍራት\nለሚተው፥ለመዛል ለቀረበው ስንኳ\nወዳጁ ቸርነትን ሊያሳይ ይገ፟ባ፟ል።"
        },
        {
          "verse": "15",
          "text": "ወንድሞቼ እንደ ፈፋ፥\nእንደሚያልፍ ፈፋ ሐሰተኛዎች ኾኑብኝ።"
        },
        {
          "verse": "16",
          "text": "ከበረዶ የተነሣ ደፈረሱ፥\nዐመዳይም ተሰወረባቸው፤"
        },
        {
          "verse": "17",
          "text": "ፀሓይ በተኰሰች ጊዜ ይደርቃሉ፤\nበሙቀትም ጊዜ ከስፍራቸው ይጠፋሉ።"
        },
        {
          "verse": "18",
          "text": "በየዳርቻቸውም የሚኼዱ ነጋዴዎች ፈቀቅ ይላሉ፤\nወደ በረሓ ወጥተው ይጠፋሉ።"
        },
        {
          "verse": "19",
          "text": "የቴማን ነጋዴዎች ተመለከቱ፥\nየሳባ መንገደኛዎችም ተጠባበቋቸው።"
        },
        {
          "verse": "20",
          "text": "ተስፋ አድርገዋቸው ነበርና፥ዐፈሩ፤\nወደዚያ ደረሱ፥ዕፍረትም ያዛቸው።"
        },
        {
          "verse": "21",
          "text": "አኹንም እናንተ እንደዚሁ ኾናችዃል፤\nመከራዬን አይታችኹ ፈራችኹ።"
        },
        {
          "verse": "22",
          "text": "በእውኑ፦አንዳች ነገር አምጡልኝ፤\nወይስ፦ከብልጥግናችኹ ስጦታ አቅርቡልኝ፤"
        },
        {
          "verse": "23",
          "text": "ወይስ፦ከጠላቴ እጅ አስጥሉኝ፤\nወይስ፦ካስጨናቂው እጅ አድኑኝ አልዃችኹን፧"
        },
        {
          "verse": "24",
          "text": "አስተምሩኝ፥እኔም ዝም እላለኹ፤\nየተሳሳትኹትንም ንገሩኝ።"
        },
        {
          "verse": "25",
          "text": "የቅንነት ቃል እንዴት ኀይለኛ ነው!\nየእናንተ ሙግት ግን ምን ይገሥጻል፧"
        },
        {
          "verse": "26",
          "text": "ተስፋ የሌለው ሰው ንግግር እንደ ነፋስ ነውና፥\nቃሌን ትገሥጹ ዘንድ ታስባላችኹን፧"
        },
        {
          "verse": "27",
          "text": "በድኻ አደጉ ላይ ዕጣ ትጣጣላላችኹ፤\nለወዳጆቻችኹም ጕድጓድ ትቈፍራላችኹ።"
        },
        {
          "verse": "28",
          "text": "አኹንም፥እባካችኹ፥ወደ እኔ ተመልከቱ፤\nበፊታችኹም ሐሰት አልናገርም።"
        },
        {
          "verse": "29",
          "text": "እባካችኹ፥ተመለሱ፤በደል አይኹን፤\nጽድቄ በዚህ ነገር ነውና፥አንድ ጊዜ ተመለሱ።"
        },
        {
          "verse": "30",
          "text": "በእውኑ በአንደበቴ በደል ይገኛልን፧\nአፌስ ተንኰልን ይለይ ዘንድ አይችልምን፧"
        }
      ]
    },
    {
      "chapter": 7,
      "verses": [
        {
          "verse": "1",
          "text": "በምድር ላይ የሰው ሕይወት ብርቱ ሰልፍ አይደለምን፧\nወራቱም እንደ ምንደኛ ወራት አይደለምን፧"
        },
        {
          "verse": "2",
          "text": "አገልጋይ ጥላ እንደሚመኝ፥\nምንደኛም ደመ ወዙን እንደሚጠብቅ፥"
        },
        {
          "verse": "3",
          "text": "እንዲሁ ዕጣዬ የከንቱ ወራት ኾነብኝ፥\nየድካምም ሌሊት ተወሰነችልኝ።"
        },
        {
          "verse": "4",
          "text": "በተኛኹ ጊዜ፦መቼ እነሣለኹ፧እላለኹ።\nሌሊቱ ግን ይረዝማል፥\nእስኪነጋ ድረስም እገለባበጣለኹ።"
        },
        {
          "verse": "5",
          "text": "ሥጋዬ ትልና ጓል ለብሷል፤\nቍርበቴ ያፈከፍካል እንደ ገናም ይመግላል።"
        },
        {
          "verse": "6",
          "text": "ዘመኔ ከሸማኔ መወርወሪያ ይልቅ ይቸኵላል፥\nያለ ተስፋም ያልቃል።"
        },
        {
          "verse": "7",
          "text": "ሕይወቴ እስትንፋስ እንደ ኾነ ዐስብ፤\nዐይኔ መልካም ነገርን ከእንግዲህ ወዲህ አያይም።"
        },
        {
          "verse": "8",
          "text": "የሚያየኝ ሰው ዐይን ከእንግዲህ ወዲህ አያየኝም፤\nዐይንኽ በእኔ ላይ ይኾናል፥እኔም አልገኝም።"
        },
        {
          "verse": "9",
          "text": "ደመና ተበትኖ እንደሚጠፋ፥\nእንዲሁ ወደ ሲኦል የሚወርድ ዳግመኛ አይወጣም።"
        },
        {
          "verse": "10",
          "text": "ወደ ቤቱ ዳግመኛ አይመለስም፥\nስፍራውም ዳግመኛ አያውቀውም።"
        },
        {
          "verse": "11",
          "text": "ስለዚህም አፌን አልከለክልም፤\nበመንፈሴ ጭንቀትን እናገራለኹ፤\nበነፍሴ ምሬት በሐዘን አንጐራጕራለኹ።"
        },
        {
          "verse": "12",
          "text": "ጠባቂ ታስነሣብኝ ዘንድ፥\nእኔ ባሕር ወይስ ዐንበሪ ነኝን፧"
        },
        {
          "verse": "13",
          "text": "እኔም፦ዐልጋዬ ያጽናናኛል፥\nመኝታዬም የሐዘን እንጕርጕሮዬን ያቀልልኛል ባልኹ ጊዜ፥"
        },
        {
          "verse": "14",
          "text": "አንተ በሕልም ታስፈራራኛለኽ፥\nበራእይም ታስደነግጠኛለኽ፤"
        },
        {
          "verse": "15",
          "text": "ነፍሴም ከዐጥንቴ ይልቅ\nመታነቅንና ሞትን መረጠች።"
        },
        {
          "verse": "16",
          "text": "ሕይወቴን ናቅዃት፤ለዘለዓለም ልኖር አልወድ፟ም።\nየሕይወቴ ዘመን እስትንፋስ ነውና፥ተወኝ።"
        },
        {
          "verse": "17",
          "text": "ሰው ምንድር ነው ታከብረው ዘንድ፥\nልብኽንስ ትጥልበት ዘንድ፥"
        },
        {
          "verse": "18",
          "text": "ማለዳ ማለዳስ ትጐበኘው ዘንድ፥\nዅልጊዜስ ትፈታተነው ዘንድ፧"
        },
        {
          "verse": "19",
          "text": "የማትተወኝ እስከ መቼ ነው፧\nምራቄንስ እስክውጥ ድረስ የማትለቀ፟ኝ እስከ መቼ ነው፧"
        },
        {
          "verse": "20",
          "text": "ሰውን የምትጠብቅ ሆይ፥በድዬስ እንደ ኾነ ምን ላድርግልኽ፧\nስለ ምን እኔን ለአንተ ዐላማ አደረግኸኝ፧\nስለ ምን እኔ ሸክም ኾንኩብኽ፧"
        },
        {
          "verse": "21",
          "text": "ስለ ምን መተላለፌን ይቅር አትልም፧\nኀጢአቴንስ ስለ ምን አታስወግድልኝም፧\nአኹን በምድር ውስጥ እተኛለኹ፤\nማለዳ ትፈልገኛለኽ፥አታገኘኝም።"
        }
      ]
    },
    {
      "chapter": 8,
      "verses": [
        {
          "verse": "1",
          "text": "ሹሐዊውም በልዳዶስ መለሰ እንዲህም አለ፦"
        },
        {
          "verse": "2",
          "text": "እስከ መቼ ይህን ትናገራለኽ፧\nየአፍኽስ ቃል እስከ መቼ እንደ ዐውሎ ነፋስ ይኾናል፧"
        },
        {
          "verse": "3",
          "text": "በእውኑ እግዚአብሔር ፍርድን ያጣምማልን፧\nዅሉንም የሚችል አምላክ ጽድቅን ያጣምማልን፧"
        },
        {
          "verse": "4",
          "text": "ልጆችኽ በድለውት እንደ ኾነ፥\nርሱ በበደላቸው እጅ ጥሏቸዋል።"
        },
        {
          "verse": "5",
          "text": "እግዚአብሔርን ብትገሠግሥ፥\nዅሉንም የሚችለውን አምላክ ብትለምን፥"
        },
        {
          "verse": "6",
          "text": "ንጹሕና ቅን ብትኾን፥\nበእውነት አኹን ስለ አንተ ይነቃል፥\nየጽድቅኽንም መኖሪያ ያከናውንልኻል።"
        },
        {
          "verse": "7",
          "text": "ዥማሬኽ ታናሽ ቢኾንም እንኳ\nፍጻሜኽ እጅግ ይበዛል።"
        },
        {
          "verse": "8",
          "text": "9፤ዘመናችን በምድር ላይ እንደ ጥላ ነውና፥\nእኛ የትናንት ብቻ ነን፤ምንም አናውቅም፤\nስለዚህ የቀደመውን ትውልድ ጠይቅ፥\nአባቶቻቸውም ለመረመሩት ነገር ትጋ፤"
        },
        {
          "verse": "10",
          "text": "እነርሱ የሚያስተምሩኽና የሚነግሩኽ፥\nቃልንም ከልባቸው የሚያወጡ አይደሉምን፧"
        },
        {
          "verse": "11",
          "text": "በእውኑ ደንገል ረግረግ በሌለበት መሬት ይበቅላልን፧\nወይስ ቄጠማ ውሃ በሌለበት ቦታ ይለመልማልን፧"
        },
        {
          "verse": "12",
          "text": "ገና ሲለመልም ሳይቈረጥም፥\nከአትክልት ዅሉ በፊት ይደርቃል።"
        },
        {
          "verse": "13",
          "text": "እግዚአብሔርን የሚረሱ ዅሉ ፍጻሜያቸው እንዲሁ ነው፤\nየዝንጉም ሰው ተስፋ ይጠፋል።"
        },
        {
          "verse": "14",
          "text": "ተስፋው ይቈረጣል፥\nእምነቱም እንደ ሸረሪት ቤት ይኾናል።"
        },
        {
          "verse": "15",
          "text": "ቤቱን ይደግፈዋል፥አይቆምለትም፤\nይይዘውማል፥አይጸናለትም።"
        },
        {
          "verse": "16",
          "text": "ፀሓይም ሳይተኵስ ይለመልማል፥\nጫፉም በአታክልቱ ቦታ ይወጣል።"
        },
        {
          "verse": "17",
          "text": "በድንጋይ ክምር ላይ ሥሩ ይጠመጠማል፤\nየድንጋዮቹን ቦታ ይመለከታል።"
        },
        {
          "verse": "18",
          "text": "ከቦታው ቢጠፋ።\nአላየኹኽም ብሎ ይክደዋል።"
        },
        {
          "verse": "19",
          "text": "እንሆ፥የመንገዱ ደስታ እንዲህ ነው፤\nሌላዎችም ከመሬት ይበቅላሉ።"
        },
        {
          "verse": "20",
          "text": "እንሆ፥እግዚአብሔር ፍጹሙን ሰው አይጥለውም፥\nየኀጢአተኛዎችንም እጅ አያበረታም።"
        },
        {
          "verse": "21",
          "text": "አፍኽን እንደ ገና ሣቅ ይሞላል፥\nከንፈሮችኽንም እልልታ ይሞላል።"
        },
        {
          "verse": "22",
          "text": "የሚጠሉኽ ዕፍረት ይለብሳሉ፤\nየኀጢአተኛዎችም ድንኳን አይገኝም።"
        }
      ]
    },
    {
      "chapter": 9,
      "verses": [
        {
          "verse": "1",
          "text": "ኢዮብም መለሰ እንዲህም አለ፦"
        },
        {
          "verse": "2",
          "text": "በእውነት እንዲህ እንደ ኾነ ዐወቅኹ፤\nሰውስ በእግዚአብሔር ፊት ጻድቅ መኾን እንዴት ይችላል፧"
        },
        {
          "verse": "3",
          "text": "ከርሱ ጋራ ይከራከር ዘንድ ቢወድ፟፥\nከሺሕ ነገር አንዱን መመለስ አይችልም።"
        },
        {
          "verse": "4",
          "text": "ልቡ ጠቢብ፥ኀይሉም ታላቅ ነው፤\nደፍሮትስ በደኅና የኼደ ማን ነው፧"
        },
        {
          "verse": "5",
          "text": "ተራራዎችን ይነቅላል፤አያውቁትም፤\nበቍጣውም ይገለብጣቸዋል።"
        },
        {
          "verse": "6",
          "text": "ምድርን ከስፍራው ያናውጣታል፥\nምሰሶዎቿም ይንቀጠቀጣሉ።"
        },
        {
          "verse": "7",
          "text": "ፀሓይን ያዛ፟ታል፥አትወጣምም፤\nከዋክብትንም ያትማል።"
        },
        {
          "verse": "8",
          "text": "ሰማያትን ብቻውን ይዘረጋል፥\nበባሕሩም ማዕበል ላይ ይረግጣል።"
        },
        {
          "verse": "9",
          "text": "ድብ የሚባለውን ኮከብና ኦሪዮን የሚባለውን ኮከብ፥ሰባቱንም ከዋክብት፥\nበደቡብም በኩል ያሉትን የከዋክብት ማደሪያዎች ሠርቷል።"
        },
        {
          "verse": "10",
          "text": "የማይመረመረውን ታላላቅ ነገር፥\nየማይቈጠረውንም ተኣምራት ያደርጋል።"
        },
        {
          "verse": "11",
          "text": "እንሆ፥ቢመጣብኝ አላየውም፤\nቢያልፍብኝም አላውቀውም።"
        },
        {
          "verse": "12",
          "text": "እንሆ፥ፈጥኖ ቢነጥቅ የሚከለክለው ማን ነው፧\nርሱንስ፦ምን ታደርጋለኽ፧የሚለው ማን ነው፧"
        },
        {
          "verse": "13",
          "text": "እግዚአብሔር ቍጣውን አይመልስም፤\nከርሱ በታች ረዓብን የሚረዱ ይዋረዳሉ።"
        },
        {
          "verse": "14",
          "text": "ይልቁንስ እመልስለት ዘንድ፥\nቃሌንስ በፊቱ እመርጥ ዘንድ እኔ ማን ነኝ፧"
        },
        {
          "verse": "15",
          "text": "ጻድቅ ብኾን ኖሮ አልመልስለትም ነበር፤\nወደ ፈራጄም እለምን ነበር።"
        },
        {
          "verse": "16",
          "text": "ብጠራው ርሱም ቢመልስልኝ ኖሮ፥\nቃሌን እንደ ሰማ አላምንም ነበር።"
        },
        {
          "verse": "17",
          "text": "በዐውሎ ነፋስ ይሰብረኛል፥\nቍስሌንም ያለምክንያት ያበዛል።"
        },
        {
          "verse": "18",
          "text": "እተነፍስ ዘንድ አይተወኝም፥\nነገር ግን መራራን ነገር አጥግቦኛል።"
        },
        {
          "verse": "19",
          "text": "የኀይል ነገር ቢኾን ርሱ ኀያል ነው፤\nየፍርድ ነገር ቢኾን፦ጊዜን ወሳኙ ማን ነው፧ይላል።"
        },
        {
          "verse": "20",
          "text": "ጻድቅ ብኾን አፌ ይወቅሰኛል፤\nፍጹምም ብኾን ጠማማ ያደርገኛል።"
        },
        {
          "verse": "21",
          "text": "ፍጹም ነኝ ራሴንም አልመለከትም፤\nሕይወቴንም እንቃታለኹ።"
        },
        {
          "verse": "22",
          "text": "ይህ ዅሉ አንድ ነው፤ስለዚህ፦\nፍጹማንንና ክፉዎችን ያጠፋል እላለኹ።"
        },
        {
          "verse": "23",
          "text": "መቅሠፍቱ ፈጥኖ ቢገድል፥\nበንጹሓን ፈተና ይሳለቃል።"
        },
        {
          "verse": "24",
          "text": "ምድር በኃጥኣን እጅ ተሰጥታለች፤\nየፈራጆቿን ፊት ሸፍኗል፤\nርሱ ካልኾነ ማን ነው፧"
        },
        {
          "verse": "25",
          "text": "ዘመኔ ከሚሮጥ ሰው ይልቅ ይፈጥናል፤\nይሸሻል፥መልካምንም አያይም።"
        },
        {
          "verse": "26",
          "text": "የደንገል ታንኳ እንደሚፈጥን፥\nንስርም ወደ ንጥቂያው እንደሚበር፟ ያልፋል።"
        },
        {
          "verse": "27",
          "text": "እኔ፦የሐዘን እንጕርጕሮዬን እረሳለኹ፤\nፊቴን መልሼ እጽናናለኹ ብል፥"
        },
        {
          "verse": "28",
          "text": "ንጹሕ እንደማታደርገኝ እኔ ዐውቃለኹና\nከመከራዬ ዅሉ እፈራለኹ።"
        },
        {
          "verse": "29",
          "text": "በደለኛ እንደሚኾን ሰው እኾናለኹ፤\nስለ ምንስ በከንቱ እደክማለኹ፧"
        },
        {
          "verse": "30",
          "text": "በዐመዳይ ውስጥ ብታጠብ፥\nእጆቼንም እጅግ ባነጻ፥"
        },
        {
          "verse": "31",
          "text": "በዐዘቅት ውስጥ ታሰጥመኛለኽ፥\nልብሴም ይጸየፈኛል።"
        },
        {
          "verse": "32",
          "text": "እንድመልስለት ዐብረን ወደ ፍርድ እንገባ ዘንድ፥\nርሱ እንደ እኔ ሰው አይደለም።"
        },
        {
          "verse": "33",
          "text": "እጁን በኹለታችን ላይ የሚያኖር ዳኛ\nበመካከላችን ምነው በተገኘ!"
        },
        {
          "verse": "34",
          "text": "በትሩን ከእኔ ላይ ያርቅ፥\nግርማውም አያስፈራኝ፤"
        },
        {
          "verse": "35",
          "text": "እናገርም ነበር፥አልፈራውምም ነበር፤\nበራሴ እንዲህ አይደለኹምና።"
        }
      ]
    },
    {
      "chapter": 10,
      "verses": [
        {
          "verse": "1",
          "text": "ነፍሴ ሕይወቴን ሰለቸቻት፤\nየሐዘን እንጕርጕሮዬን እለቀዋለኹ፤\nበነፍሴም ምሬት እናገራለኹ።"
        },
        {
          "verse": "2",
          "text": "እግዚአብሔርን እንዲህ እለዋለኹ።\nአትፍረድብኝ፤የምትከራከረኝ ለምን እንደ ኾነ ንገረኝ።"
        },
        {
          "verse": "3",
          "text": "ልታስጨንቅና የእጅኽን ሥራ ልትንቅ\nየኃጥኣንንስ ምክር ልታበራ\nባንተ ዘንድ መልካም ነውን፧"
        },
        {
          "verse": "4",
          "text": "በእውኑ የሥጋ ዐይን አለኽን፧\nወይስ ሰው እንደሚያይ ታያለኽን፧"
        },
        {
          "verse": "5",
          "text": "6፤ወይስ ክፋቴን ትፈላለግ ዘንድ፥\nኀጢአቴንም ትመረምር ዘንድ፥\nዘመንኽ እንደ ሰው ዘመን ነውን፧\nወይስ ዓመታትኽ እንደ ሰው ዓመታት ናቸውን፧"
        },
        {
          "verse": "7",
          "text": "ከዚህም በላይ በደለኛ እንዳልኾንኹ፥\nከእጅኽም የሚያድን እንደሌለ አንተ ታውቃለኽ።"
        },
        {
          "verse": "8",
          "text": "እጅኽ ለወሰችኝ፥ሠራችኝም፤\nከዚያም በዃላ ዞረኽ ታጠፋኝ ዘንድ ፈለግኽ።"
        },
        {
          "verse": "9",
          "text": "እንደ ጭቃ አድርገኽ እንደ ለወስኸኝ ዐስብ፤\nወደ ትቢያም ትመልሰኛለኽን፧"
        },
        {
          "verse": "10",
          "text": "በእውኑ እንደ ወተት አላፈሰስኸኝምን፧\nእንደ ርጎስ አላረጋኸኝምን፧"
        },
        {
          "verse": "11",
          "text": "ቍርበትና ሥጋ አለበስኸኝ፥\nበዐጥንትና በዥማትም አጠነከርኸኝ።"
        },
        {
          "verse": "12",
          "text": "ሕይወትና ቸርነት አደረግኽልኝ፤\nመጐብኘትኽም መንፈሴን ጠበቀች።"
        },
        {
          "verse": "13",
          "text": "እነዚህንም ነገሮች በልብኽ ውስጥ ሰወርኽ።\nይህ ዅሉ በዐሳብኽ እንዳለ ዐውቃለኹ።"
        },
        {
          "verse": "14",
          "text": "ኀጢአት ብሠራ አንተ ትመለከተኛለኽ፤\nከኀጢአቴም ንጹሕ አታደርገኝም።"
        },
        {
          "verse": "15",
          "text": "በደለኛ ብኾን ወዮልኝ፤\nጻድቅም ብኾን ራሴን አላነሣም፤\nጕስቍልናን ተሞልቻለኹ፥\nመከራዬንም ተመልክቻለኹ።"
        },
        {
          "verse": "16",
          "text": "ራሴም ከፍ ከፍ ቢል እንደ አንበሳ ታድነኛለኽ፤\nተመልሰኽም ድንቅ ነገር ታደርግብኛለኽ"
        },
        {
          "verse": "17",
          "text": "ምስክሮችኽን ታድስብኛለኽ፤\nቍጣኽንም ታበዛብኛለኽ፤\nጭፍራ በጭፍራ ላይ ትጨምርብኛለኽ።"
        },
        {
          "verse": "18",
          "text": "ስለ ምን ከማሕፀን አወጣኸኝ፧\nዐይን ሳያየኝ ምነው በሞትኹ።"
        },
        {
          "verse": "19",
          "text": "እንዳልነበረ በኾንኹ፤\nከማሕፀንም ወደ መቃብር በወሰዱኝ።"
        },
        {
          "verse": "20",
          "text": "የሕይወቴ ዘመን ጥቂት አይደለምን፧"
        },
        {
          "verse": "21",
          "text": "ወደማልመለስበት ስፍራ፥\nወደ ጨለማና ወደሞት ጥላ ምድር፥"
        },
        {
          "verse": "22",
          "text": "እንደ ጨለማም ወደጨለመች፥\nሥርዐትም ወደሌለባት ወደሞት ጥላ፥\nብርሃኗም እንደ ጨለማ ወደ ኾነ ምድር ሳልኼድ፥\nጥቂት እጽናና ዘንድ ተወኝ፥ልቀቀኝም።"
        }
      ]
    },
    {
      "chapter": 11,
      "verses": [
        {
          "verse": "1",
          "text": "ነዕማታዊውም ሶፋር መለሰ፥እንዲህም አለ፦"
        },
        {
          "verse": "2",
          "text": "በእውኑ ለቃል ብዛት መልስ መስጠት አይገ፟ባ፟ምን፧\nወይስ ተናጋሪ ሰው እንደ ጻድቅ ይቈጠራልን፧"
        },
        {
          "verse": "3",
          "text": "ትምክሕትኽስ ሰዎችን ዝም ያሠኛቸዋልን፧\nብትሳለቅስ የሚያሳፍርኽ የለምን፧"
        },
        {
          "verse": "4",
          "text": "አንተ፦ትምህርቴ የተጣራ ነው፥\nበዐይንኽም ፊት ንጹሕ ነኝ ትላለኽ።"
        },
        {
          "verse": "5",
          "text": "ምነው እግዚአብሔር ቢናገርኽ!\nባንተም ላይ ከንፈሩን ቢከፍት!"
        },
        {
          "verse": "6",
          "text": "የጥበቡን ምስጢር ቢገልጥልኽ!\nማስተዋሉ ብዙ ነውና።\nእግዚአብሔር ለበደልኽ ከሚገ፟ባ፟ው አሳንሶ እንደሚያስከፍልኽ ዕወቅ።"
        },
        {
          "verse": "7",
          "text": "የእግዚአብሔርን ጥልቅ ነገር ልትመረምር ትችላለኽን፧\nወይስ ዅሉን የሚችል አምላክ ፈጽመኽ ልትመረምር ትችላለኽን፧"
        },
        {
          "verse": "8",
          "text": "ከሰማይ ይልቅ ከፍ ይላል፤ምን ልታደርግ ትችላለኽ፧\nከሲኦልም ይልቅ ይጠልቃል፤ምን ልታውቅ ትችላለኽ፧"
        },
        {
          "verse": "9",
          "text": "ርዝመቱ ከምድር ይልቅ ይረዝማል፥\nከባሕርም ይልቅ ይሰፋል።"
        },
        {
          "verse": "10",
          "text": "ርሱ ቢያልፍ፥ቢዘጋም፥ጉባኤንም ቢሰበስብ፥\nየሚከለክለው ማን ነው፧"
        },
        {
          "verse": "11",
          "text": "ምናምንቴዎችን ሰዎች ያውቃልና፥\nበደልንም ሲያይ ዝም ብሎ አይመለከትም።"
        },
        {
          "verse": "12",
          "text": "የሜዳ አህያ ግልገል ሰው ኾኖ ቢወለድ፥\nያን ጊዜ ከንቱ ሰው ጥበብን ያገኛል።"
        },
        {
          "verse": "13",
          "text": "14፤በእጅኽ በደል ቢኖር አርቀው፤\nበድንኳንኽም ኀጢአት አይኑር፤\nአንተ ልብኽን ቅን ብታደርግ፥\nእጅኽንም ወደ ርሱ ብትዘረጋ፥"
        },
        {
          "verse": "15",
          "text": "በዚያን ጊዜ በእውነት ፊትኽን ያለነውር ታነሣለኽ፤\nትበረታለኽ፥አትፈራምም።"
        },
        {
          "verse": "16",
          "text": "መከራኽንም ትረሳለኽ፤\nእንዳለፈ ውሃ ታስበዋለኽ።"
        },
        {
          "verse": "17",
          "text": "ከቅትር ይልቅ ሕይወትኽ ይበራል፤\nጨለማም ቢኾን እንደ ጧት ይኾናል።"
        },
        {
          "verse": "18",
          "text": "ተስፋም ስለ አለኽ ተዘልለኽ ትቀመጣለኽ፤\nበዙሪያኽ ትመለከታለኽ፥በደኅንነትም ታርፋለኽ።"
        },
        {
          "verse": "19",
          "text": "ትተኛለኽ፥የሚያስፈራኽም የለም፤\nብዙ ሰዎችም ልመና ያቀርቡልኻል።"
        },
        {
          "verse": "20",
          "text": "የክፉዎች ዐይን ግን ትጨልማለች፤\nየሚሸሹበትንም ያጣሉ፥\nተስፋቸውም ነፍሳቸውን ማውጣት ነው።"
        }
      ]
    },
    {
      "chapter": 12,
      "verses": [
        {
          "verse": "1",
          "text": "ኢዮብም መለሰ እንዲህም አለ፦"
        },
        {
          "verse": "2",
          "text": "በርግጥ እናንተ ዐይነተኛዎች ሰዎች ናችኹ፤\nጥበብም ከእናንተ ጋራ ይሞታል።"
        },
        {
          "verse": "3",
          "text": "ነገር ግን፥እኔ ደግሞ እንደናንተ ማስተዋል አለኝ፤\nከእናንተም የማንስ አይደለኹም፤\nእንደዚህ ያለውን ነገር የማያውቅ ማን ነው፧"
        },
        {
          "verse": "4",
          "text": "እግዚአብሔርን የጠራኹ ርሱም የመለሰልኝ እኔ\nለባልንጀራው መሳለቂያ እንደሚኾን ሰው ኾኛለኹ፤\nጻድቅና ፍጹም ሰው መሳለቂያ ኾኗል።"
        },
        {
          "verse": "5",
          "text": "ተዘልሎ በሚቀመጥ ሰው ዐሳብ መከራ ይናቃል፤\nነገር ግን እግሩን ሊያድጠው ተዘጋጅቷል።"
        },
        {
          "verse": "6",
          "text": "የቀማኛዎች ድንኳን በደኅንነት ይኖራል፥\nእግዚአብሔርንም የሚያስቈጡ ተዘልለው ተቀምጠዋል፤\nእግዚአብሔር ዅሉን በእጃቸው አምጥቶላቸዋል።"
        },
        {
          "verse": "7",
          "text": "አኹን ግን እንስሳዎችን ጠይቅ፥ያስተምሩኽማል፤\nየሰማይንም ወፎች ጠይቅ፥ይነግሩኽማል።"
        },
        {
          "verse": "8",
          "text": "ወይም ለምድር ተናገር፥ርሷም ታስተምርኻለች፤\nየባሕርም ዓሣዎች ይነግሩኻል።"
        },
        {
          "verse": "9",
          "text": "የእግዚአብሔር እጅ ይህን እንዳደረገ\nከነዚህ ዅሉ የማያውቅ ማን ነው፧"
        },
        {
          "verse": "10",
          "text": "የሕያዋን ዅሉ ነፍስ\nየሰውም ዅሉ መንፈስ በእጁ ናት።"
        },
        {
          "verse": "11",
          "text": "ምላስ መብልን እንደሚቀምስ፥\nዦሮ ቃልን የሚለይ አይደለምን፧"
        },
        {
          "verse": "12",
          "text": "በሽምግልና ጊዜ ጥበብ፥\nበዘመንስ ርዝመት ማስተዋል ይገኛል።"
        },
        {
          "verse": "13",
          "text": "በእግዚአብሔር ዘንድ ጥበብና ኀይል አለ፤\nለርሱ ምክርና ማስተዋል አለው።"
        },
        {
          "verse": "14",
          "text": "እንሆ፥ይፈርሳል፥የፈረሰውም ተመልሶ አይሠራም፤\nበሰውም ቢዘጋበት የሚከፍትለት የለም።"
        },
        {
          "verse": "15",
          "text": "እንሆ፥ውሃዎቹን ይከለክላል፥እነርሱም ይደርቃሉ፤\nእንደ ገና ይሰዳ፟ቸዋል፥ምድሪቱንም ይገለብጣሉ።"
        },
        {
          "verse": "16",
          "text": "ኀይልና ጥበብ በርሱ ዘንድ ናቸው፤\nየሚስተውና የሚያስተው ለርሱ ናቸው።"
        },
        {
          "verse": "17",
          "text": "መካሮችንም እንደ ዘረፋ ይወስዳቸዋል፥\nፈራጆችንም ያሳብዳል።"
        },
        {
          "verse": "18",
          "text": "የነገሥታትንም እስራት ይፈታል፥\nወገባቸውንም በመታጠቂያ ያስራቸዋል።"
        },
        {
          "verse": "19",
          "text": "ካህናትን እንደ ዘረፋ ይወስዳቸዋል፥\nኀያላንንም ይገለብጣቸዋል።"
        },
        {
          "verse": "20",
          "text": "ከታመኑ ሰዎችም ቋንቋን ያርቃል፥\nየሽማግሌዎችንም ማስተዋል ይወስድባቸዋል።"
        },
        {
          "verse": "21",
          "text": "በአለቃዎች ላይ ንቀትን ያፈሳ፟ል፥\nየብርቱዎችንም መታጠቂያ ያላላል።"
        },
        {
          "verse": "22",
          "text": "ጥልቅ ነገር ከጨለማ ይገልጣል፥\nየሞትንም ጥላ ወደ ብርሃን ያወጣል።"
        },
        {
          "verse": "23",
          "text": "አሕዛብን ከፍ ከፍ ያደርጋል፥እነርሱንም ያጠፋል፤\nአሕዛብንም ያሰፋል፥እነርሱንም ያፈልሳቸዋል።"
        },
        {
          "verse": "24",
          "text": "ከምድር አሕዛብ አለቃዎች ዘንድ ማስተዋልን ይወስዳል፥\nመንገድም በሌለበት በረሓ ያቅበዘብዛቸዋል።"
        },
        {
          "verse": "25",
          "text": "ብርሃንም ሳይኖር በጨለማ ይርመሰመሳሉ፤\nእንደ ሰካራም ይቅበዘበዛሉ።"
        }
      ]
    },
    {
      "chapter": 13,
      "verses": [
        {
          "verse": "1",
          "text": "እንሆ፥ይህን ዅሉ ዐይኔ አየች፤\nዦሮዬም ሰምታ አስተዋለችው።"
        },
        {
          "verse": "2",
          "text": "እናንተ የምታውቁትን እኔ ደግሞ ዐውቃለኹ፤\nከእናንተ የማንስ አይደለኹም።"
        },
        {
          "verse": "3",
          "text": "ነገር ግን፥ዅሉን ለሚችል አምላክ መናገር እፈልጋለኹ፥\nከእግዚአብሔርም ጋራ ለመዋቀስ እሻለኹ።"
        },
        {
          "verse": "4",
          "text": "እናንተ ግን በሐሰት ለባጮች ናችኹ፤\nዅላችኹ የማትጠቅሙ ባለመድኀኒቶች ናችኹ።"
        },
        {
          "verse": "5",
          "text": "ምነው ዝም ብላችኹ ብትኖሩ!\nይህ ጥበብ በኾነላችኹ ነበር።"
        },
        {
          "verse": "6",
          "text": "አኹንም ክርክሬን ስሙ፥\nየከንፈሬንም ሙግት አድምጡ።"
        },
        {
          "verse": "7",
          "text": "በእውኑ ስለ እግዚአብሔር ሐሰትን ትናገራላችኹን፧\nስለ ርሱም ሽንገላን ታወራላችኹን፧"
        },
        {
          "verse": "8",
          "text": "ለፊቱስ ታደላላችኹን፧\nስለ እግዚአብሔርስ ትከራከራላችኹን፧"
        },
        {
          "verse": "9",
          "text": "ቢመረምራችኹስ መልካም ይኾንላችዃልን፧\nወይስ በሰው እንደምትሣለቁ ትሣለቁበታላችኹን፧"
        },
        {
          "verse": "10",
          "text": "በስውር ለሰው ፊት ብታደሉ\nዘለፋ ይዘልፋችዃል።"
        },
        {
          "verse": "11",
          "text": "ክብሩስ አያስፈራችኹምን፧\nግርማውስ አይወድቅባችኹምን፧"
        },
        {
          "verse": "12",
          "text": "ምስሌዎቻችኹ የዐመድ ምሳሌዎች ናቸው፤\nምሽጎቻችኹ የጭቃ ምሽጎች ናቸው።"
        },
        {
          "verse": "13",
          "text": "ዝም በሉ፥እናገርም ዘንድ ተዉኝ፤\nየኾነው ነገር ይምጣብኝ።"
        },
        {
          "verse": "14",
          "text": "ሥጋዬን በጥርሴ እይዛለኹ፥\nሕይወቴንም በእጄ አኖራለኹ።"
        },
        {
          "verse": "15",
          "text": "እንሆ፥ቢገድለኝ ስንኳ ርሱን በትዕግሥት እጠባበቃለኹ፤\nነገር ግን መንገዴን በፊቱ አጸናለኹ።"
        },
        {
          "verse": "16",
          "text": "ዝንጉ ሰው በፊቱ አይገባምና\nርሱ መድኀኒት ይኾንልኛል።"
        },
        {
          "verse": "17",
          "text": "ነገሬን ተግታችኹ ስሙ፥\nምስክርነቴንም በዦሯችኹ አድምጡ።"
        },
        {
          "verse": "18",
          "text": "እንሆ፥ሙግቴን አዘጋጅቻለኹ።\nእንደምጸድቅም ዐውቃለኹ።"
        },
        {
          "verse": "19",
          "text": "ከእኔስ ጋራ የሚፋረድ ማን ነው፧\nአኹን እኔ ዝም ብል እሞታለኹ።"
        },
        {
          "verse": "20",
          "text": "ነገር ግን፥ኹለት ነገር አታድርግብኝ፤\nየዚያን ጊዜ ከፊትኽ አልሰወርም፤"
        },
        {
          "verse": "21",
          "text": "እጅኽን ከእኔ አርቅ፤\nግርማኽም አታስደንግጠኝ።"
        },
        {
          "verse": "22",
          "text": "ከዚያም በዃላ ጥራኝ፥እኔም እመልስልኻለኹ።\nወይም እኔ ልናገር፥አንተም መልስልኝ።"
        },
        {
          "verse": "23",
          "text": "ያለብኝስ በደልና ኀጢአት ምን ያኽል ነው፧\nመተላለፌንና ኀጢአቴን አስታውቀኝ።"
        },
        {
          "verse": "24",
          "text": "ፊትኽን ከእኔ የሰወርኽ፥\nእንደ ጠላትኽም የቈጠርኸኝ ስለ ምን ነው፧"
        },
        {
          "verse": "25",
          "text": "የረገፈውን ቅጠል ታስጨንቃለኽን፧\nወይስ የደረቀውን ዕብቅ ታሳድዳለኽን፧"
        },
        {
          "verse": "26",
          "text": "የመረረ ነገር ጽፈኽብኛልና፤\nየሕፃንነቴንም ኀጢአት ታወርሰኛለኽ።"
        },
        {
          "verse": "27",
          "text": "እግሬንም በእግር ግንድ አግብተኻል፥\nመንገዴንም ዅሉ መርምረኻል፤\nየእግሬን ፍለጋ ወስነኻል።"
        },
        {
          "verse": "28",
          "text": "እኔ እንደሚጠፋ በስባሳ ነገር፥\nብልም እንደሚበላው ልብስ ነኝ።"
        }
      ]
    },
    {
      "chapter": 14,
      "verses": [
        {
          "verse": "1",
          "text": "ከሴት የተወለደ ሰው\nየሕይወቱ ዘመን ጥቂት ቀን ነው፥መከራም ይሞላዋል።"
        },
        {
          "verse": "2",
          "text": "እንደ አበባ ይወጣል፥ይረግፋልም፤\nእንደ ጥላም ይሸሻል፥ርሱም አይጸናም።"
        },
        {
          "verse": "3",
          "text": "እንደዚህስ ባለ ሰው ላይ ዐይኖችኽን ትከፍታለኽን፧\nከአንተስ ጋራ እኔን ወደ ፍርድ ታገባለኽን፧"
        },
        {
          "verse": "4",
          "text": "ከርኩስ ነገር ንጹሕን ሊያወጣ ማን ይችላል፧\nአንድ እንኳ የሚችል የለም።"
        },
        {
          "verse": "5",
          "text": "የሰው ዕድሜ የተወሰነ ነው፥\nየወሩም ቍጥር ባንተ ዘንድ ነው፥\nርሱም ሊተላለፈው የማይችለውን ዳርቻ አደረግኽለት።"
        },
        {
          "verse": "6",
          "text": "እንደ ምንደኛ ዕድሜው እስኪፈጸም ድረስ\nያርፍ ዘንድ ከርሱ ጥቂት ዘወር በል።"
        },
        {
          "verse": "7",
          "text": "ዛፍ ቢቈረጥ ደግሞ ያቈጠቍጥ ዘንድ፥\nቅርንጫፉም እንዳያልቅ ተስፋ አለው።"
        },
        {
          "verse": "8",
          "text": "ሥሩም በምድር ውስጥ ቢያረጅ፥\nግንዱም በመሬት ውስጥ ቢሞት፥"
        },
        {
          "verse": "9",
          "text": "ከውሃ ሽታ የተነሣ ያቈጠቍጣል፤\nእንደ አትክልት ቅርንጫፍ ያወጣል።"
        },
        {
          "verse": "10",
          "text": "ሰው ግን ይሞትና ይጋደማል፤\nሰውም ነፍሱን ይሰጣል፥ርሱስ ወዴት አለ፧"
        },
        {
          "verse": "11",
          "text": "ውሃ ከባሕር ውስጥ ያልቃል፤\nወንዙም ያንሳል ይደርቅማል።"
        },
        {
          "verse": "12",
          "text": "ሰውም ተኝቶ አይነሣም፤\nሰማይ እስኪያልፍ ድረስ አይነቃም፥\nከእንቅልፉም አይነሣም።"
        },
        {
          "verse": "13",
          "text": "በሲኦል ውስጥ ምነው በሰወርኸኝ ኖሮ!\nቍጣኽ እስኪያልፍ ድረስ በሸሸግኸኝ ኖሮ!\nቀጠሮም አድርገኽ ምነው ባሰብኸኝ ኖሮ!"
        },
        {
          "verse": "14",
          "text": "በእውኑ ሰው ከሞተ ተመልሶ ሕያው ይኾናልን፧\nመለወጤ እስኪመጣ ድረስ፥\nየሰልፌን ዘመን ዅሉ በትዕግሥት በተጠባበቅኹ ነበር።"
        },
        {
          "verse": "15",
          "text": "በጠራኸኝና በመለስኹልኽ ነበር፤\nየእጅኽንም ሥራ በተመኘኸው ነበር።"
        },
        {
          "verse": "16",
          "text": "አኹን ግን ርምጃዬን ቈጥረኸዋል፤\nኀጢአቴንም ትጠባበቃለኽ።"
        },
        {
          "verse": "17",
          "text": "መተላልፌ በከረጢት ውስጥ ታትሟል፥\nኀጢአቴንም ለብጠኽበታል።"
        },
        {
          "verse": "18",
          "text": "ተራራ ሲወድቅ ይጠፋል፥\nአለቱም ከስፍራው ይፈልሳል፤"
        },
        {
          "verse": "19",
          "text": "ውሃዎች ድንጋዮቹን ይፍቃሉ፤\nፈሳሾቹም የምድሩን ዐፈር ይወስዳሉ፤\nእንዲሁ የሰውን ተስፋ ታጠፋዋለኽ።"
        },
        {
          "verse": "20",
          "text": "ለዘለዓለም ታሸንፈዋለኽ፥ርሱም ያልፋል፤\nፊቱን ትለውጣለኽ፥ርሱንም ትሰደ፟ዋለኽ።"
        },
        {
          "verse": "21",
          "text": "ልጆቹ ቢከብሩ አያውቅም፤\nቢዋረዱም አያይም።"
        },
        {
          "verse": "22",
          "text": "ነገር ግን፥የገዛ ሥጋው ሕመም ብቻ ይሰማዋል፥\nለራሱም ብቻ ያለቅሳል።"
        }
      ]
    },
    {
      "chapter": 15,
      "verses": [
        {
          "verse": "1",
          "text": "ቴማናዊውም ኤልፋዝ መለሰ እንዲህም አለ፦"
        },
        {
          "verse": "2",
          "text": "በእውኑ ጠቢብ ሰው እንደ ነፋስ በኾነ ዕውቀት ይመልሳልን፧\nበሆዱስ የምሥራቅን ነፋስ ይሞላልን፧"
        },
        {
          "verse": "3",
          "text": "ከማይረባ ነገር፥\nወይስ ከማይጠቅም ንግግር ጋራ ይዋቀሳልን፧"
        },
        {
          "verse": "4",
          "text": "አንተም እግዚአብሔርን መፍራት ታፈርሳለኽ፤\nበእግዚአብሔር ፊት አምልኮን ታስቀራለኽ።"
        },
        {
          "verse": "5",
          "text": "በደልኽ አፍኽን ያስተምረዋል፥\nየተንኰለኛዎችንም አንደበት ትመርጣለኽ።"
        },
        {
          "verse": "6",
          "text": "የሚፈርድብኽ አፍኽ ነው እንጂ እኔ አይደለኹም።\nከንፈሮችኽም ይመሰክሩብኻል።"
        },
        {
          "verse": "7",
          "text": "በእውኑ መዠመሪያ የተወለድኽ ሰው አንተ ነኽን፧\nወይስ ከተራራዎች በፊት ተፀነስኽን፧"
        },
        {
          "verse": "8",
          "text": "የእግዚአብሔርንስ ምስጢር ሰምተኻልን፧\nወይስ ጥበብን ለብቻኽ አድርገኻልን፧"
        },
        {
          "verse": "9",
          "text": "እኛ የማናውቀውን አንተ የምታወቀው ምንድር ነው፧\nከእኛ ዘንድስ የሌለው የምታስተውለው ምንድር ነው፧"
        },
        {
          "verse": "10",
          "text": "በዕድሜ ከአባትኽ የሚበልጡ\nሽበትም ያላቸው ሽማግሌዎችም ከእኛ ጋራ አሉ።"
        },
        {
          "verse": "11",
          "text": "በእውኑ የእግዚአብሔር ማጽናናት፥\nበየውሀትም የተነገረኽ ቃል ጥቂት ነውን፧"
        },
        {
          "verse": "12",
          "text": "ልብኽስ ለምን ይወስድኻል፧\nዐይኖችኽስ ለምን ይገለምጣሉ፧"
        },
        {
          "verse": "13",
          "text": "በእግዚአብሔር ላይ መንፈስኽን እስከ ማንሣት ደርሰኽ፤\nይህንም ቃል ከአፍኽ እስከ ማውጣት ደርሰኽ።"
        },
        {
          "verse": "14",
          "text": "ንጹሕ ይኾን ዘንድ ሰው ምንድር ነው፧\nጻድቅስ ይኾን ዘንድ ከሴት የተወለደ ምንድር ነው፧"
        },
        {
          "verse": "15",
          "text": "እንሆ፥በቅዱሳኑ ስንኳ አይታመንም፤\nሰማያትም በፊቱ ንጹሓን አይደሉም።"
        },
        {
          "verse": "16",
          "text": "ይልቁንስ አስጸያፊና የረከሰ፥\nኀጢአትንም እንደ ውሃ የሚጠጣ ሰው ምንኛ ያንስ፧"
        },
        {
          "verse": "17",
          "text": "18፤ምድሪቱ ለብቻቸው ተሰጥታ የነበር፥"
        },
        {
          "verse": "19",
          "text": "በመካከላቸውም እንግዳ ያልገባባቸው ጠቢባን።\nከአባቶቻቸው ተቀብለው የተናገሩትን ያልሸሸጉትንም፥\nእገልጥልኻለኹ፥ስማኝ፤ያየኹትንም እነግርኻለኹ።"
        },
        {
          "verse": "20",
          "text": "ክፉ ሰው ዕድሜውን ሙሉ፥\nከግፈኛ በተመደቡለት በዓመታት ዅሉ በሕመም ይጣጣራል።"
        },
        {
          "verse": "21",
          "text": "የሚያስደነግጥ ድምፅ በዦሮው ነው፤\nበደኅንነቱም ሳለ ቀማኛ ይመጣበታል።"
        },
        {
          "verse": "22",
          "text": "ከጨለማ ተመልሶ እንዲወጣ አያምንም፥\nሰይፍም ይሸምቅበታል።"
        },
        {
          "verse": "23",
          "text": "ተቅበዝብዞም፦ወዴት አለ፧እያለ እንጀራ ይለምናል፤\nየጨለማ ቀን እንደ ቀረበበት ያውቃል።"
        },
        {
          "verse": "24",
          "text": "መከራና ጭንቀት ያስፈራሩታል፤\nለሰልፍ እንደ ተዘጋጀ ንጉሥ ያሸንፉታል፤"
        },
        {
          "verse": "25",
          "text": "እጁን በእግዚአብሔር ላይ ዘርግቷልና፥\nዅሉንም በሚችል አምላክ ላይ ደፍሯልና፥"
        },
        {
          "verse": "26",
          "text": "በደንዳና ዐንገቱና በወፍራሙ በጋሻው\nጕብጕብ እየሰገገ ይመጣበታልና፥"
        },
        {
          "verse": "27",
          "text": "በስብም ፊቱን ከድኗልና፥\nስቡንም በወገቡ ላይ አድርጓልና፥"
        },
        {
          "verse": "28",
          "text": "በተፈቱም ከተማዎች ውስጥ፥\nሰውም በሌለባቸው፥\nክምር ለመኾን በተመደቡ ቤቶች ውስጥ ተቀምጧልና፥"
        },
        {
          "verse": "29",
          "text": "ባለጠጋ አይኾንም፥ሀብቱም አይጸናም፤\nጥላውንም በምድር ላይ አይጥልም፤"
        },
        {
          "verse": "30",
          "text": "ከጨለማ አይወጣም፤\nነበልባሉም ቅርንጫፎቹን ያደርቃቸዋል፥\nአበባዎቹም ይረግፋሉ።"
        },
        {
          "verse": "31",
          "text": "ዋጋው ከንቱ ነገር ይኾናልና፥\nራሱን እያሳተ በከንቱ ነገር አይታመን።"
        },
        {
          "verse": "32",
          "text": "ቀኑ ሳይደርስ ጊዜው ይፈጸማል፥\nቅርንጫፉም አይለመልምም።"
        },
        {
          "verse": "33",
          "text": "እንደ ወይን ያልበሰለውን ዘለላ ያረግፋል፤\nእንደ ወይራ አበባውን ይጥላል።"
        },
        {
          "verse": "34",
          "text": "የዝንጉዎች ጉባኤ ዅሉ ለጥፋት ይኾናል፥\nየጕቦ ተቀባዮችንም ድንኳን እሳት ትበላለች።"
        },
        {
          "verse": "35",
          "text": "ጕዳትን ይፀንሳሉ፥በደልንም ይወልዳሉ፥\nሆዳቸውም ተንኰልን ያዘጋጃል።"
        }
      ]
    },
    {
      "chapter": 16,
      "verses": [
        {
          "verse": "1",
          "text": "ኢዮብም መለሰ እንዲህም አለ፦"
        },
        {
          "verse": "2",
          "text": "እንደዚህ ያለ ዐይነት ነገር እጅግ ሰማኹ፤\nእናንተ ዅላችኹ የምታደክሙ አጽናኞች ናችኹ።"
        },
        {
          "verse": "3",
          "text": "በእውኑ ከንቱ ቃል ይፈጸማልን፧\nወይስ ትመልስ ዘንድ ያነሣሣኽ ምንድር ነው፧"
        },
        {
          "verse": "4",
          "text": "እኔ ደግሞ እንደናንተ እናገር ዘንድ ይቻለኝ ነበር፤\nነፍሳችኹ በነፍሴ ፋንታ ቢኾን ኖሮ፥\nእኔ በእናንተ ላይ ቃል ማሳካት፥\nራሴንም በእናንተ ላይ መነቅነቅ በተቻለኝ ነበር።"
        },
        {
          "verse": "5",
          "text": "በአፌም ነገር ባበረታዃችኹ ነበር፤\nየከንፈሬን ማጽናናት ባልከለከልኹም ነበር።"
        },
        {
          "verse": "6",
          "text": "እኔ ብናገር ሕማሜ አይቀነስም፤\nዝምም ብል ከእኔ አይወገድም።"
        },
        {
          "verse": "7",
          "text": "አኹን ግን አድክሞኛል፤\nወገኔንም ዅሉ አፍርሰኻል።"
        },
        {
          "verse": "8",
          "text": "መጨማተሬ ይመሰክርብኛል፤\nክሳቴም ተነሥቶብኛል፤\nበፊቴም ይመሰክርብኛል።"
        },
        {
          "verse": "9",
          "text": "በቍጣው ቀደደኝ፥ርሱም ጠላኝ፤\nጥርሶቹንም አፋጨብኝ፤\nጠላቴ ዐይኑን አፈጠጠብኝ፤"
        },
        {
          "verse": "10",
          "text": "እነርሱም አፋቸውን ከፈቱብኝ፤\nእያላገጡ ጕንጬን ጠፈጠፉኝ፤\nበአንድነትም ተሰበሰቡብኝ።"
        },
        {
          "verse": "11",
          "text": "እግዚአብሔር ለጠማማ ሰው አሳልፎ ሰጠኝ፥\nበክፉዎችም እጅ ጣለኝ።"
        },
        {
          "verse": "12",
          "text": "ተዘልዬ ተቀምጬ ነበር፥ርሱም ሰበረኝ፤\nዐንገቴንም ይዞ ቀጠቀጠኝ፤\nእንደ ዐላማ አድርጎ አቆመኝ።"
        },
        {
          "verse": "13",
          "text": "ቀስተኛዎቹ ከበቡኝ፤\nኵላሊቴንም ቈራረጠ፥ርሱም አልራራም፤\nሐሞቴን በምድር ላይ አፈሰሰ።"
        },
        {
          "verse": "14",
          "text": "በቍስል ላይ ቍስል ጨመረብኝ፤\nእንደ ኀያል እየሰገገ ይሮጥብኛል።"
        },
        {
          "verse": "15",
          "text": "በቍርበቴ ላይ ማቅ ሰፋኹ፥\nቀንዴንም በመሬት ላይ አኖርኹ።"
        },
        {
          "verse": "16",
          "text": "ፊቴ ከልቅሶ የተነሣ ቀላ፤\nየሞት ጥላ በዐይኖቼ ቆብ ላይ አለ፤"
        },
        {
          "verse": "17",
          "text": "ነገር ግን፥በእጄ ዐመፅ የለም፤\nጸሎቴም ንጹሕ ነው።"
        },
        {
          "verse": "18",
          "text": "ምድር ሆይ፥ደሜን አትክደኚ፥\nለጩኸቴም ማረፊያ አይኹን።"
        },
        {
          "verse": "19",
          "text": "አኹንም፥እንሆ፥ምስክሬ በሰማይ አለ፥\nየሚመሰክርልኝም በአርያም ነው።"
        },
        {
          "verse": "20",
          "text": "ጸሎቴ ወደ እግዚአብሔር ይድረስ፥\nዐይኔም በፊቱ እንባ ታፍስ፟።"
        },
        {
          "verse": "21",
          "text": "የሰው ልጅ ከባልንጀራው ጋራ እንደሚሟገት፥\nሰው በእግዚአብሔር ፊት ለመሟገት ምነው በቻለ!"
        },
        {
          "verse": "22",
          "text": "ጥቂቶች ዓመታት ካለፉ በዃላ\nእኔ ወደማልመለስበት መንገድ እኼዳለኹ።"
        }
      ]
    },
    {
      "chapter": 17,
      "verses": [
        {
          "verse": "1",
          "text": "መንፈሴ ደከመ፥ዘመኔ አለቀ፥\nመቃብርም ተዘጋጅቶልኛል።"
        },
        {
          "verse": "2",
          "text": "አላጋጮች በእኔ ዘንድ አሉ፥\nዐይኔም በማስቈጣታቸው ዐደረች።"
        },
        {
          "verse": "3",
          "text": "አኹንም አንተ መያዣ ኾነኽ ተዋሰኝ፤\nከእኔ ጋራ አጋና የሚመታ ማን ነው፧"
        },
        {
          "verse": "4",
          "text": "ልባቸውም እንዳያስተውል ከልክለኸዋል፤\nስለዚህ ከፍ ከፍ አታደርጋቸውም።"
        },
        {
          "verse": "5",
          "text": "ለብዝበዛ ባልንጀራዎቹን አሳልፎ የሚሰጥ ሰው፥\nየልጆቹ ዐይን ይጨልማል።"
        },
        {
          "verse": "6",
          "text": "ለሕዝብም ምሳሌ አደረገኝ፤\nበፊቱ ላይ ጺቅ እንደሚሉበት ሰው ኾንኹ።"
        },
        {
          "verse": "7",
          "text": "ዐይኔም ከሐዘን የተነሣ ፈዘዘች፥\nብልቶቼም ዅሉ እንደ ጥላ ኾኑ።"
        },
        {
          "verse": "8",
          "text": "ቅኖች ሰዎች በዚህ ነገር ይደነቃሉ፥\nንጹሕም በዝንጉው ላይ ይበሳጫል።"
        },
        {
          "verse": "9",
          "text": "ጻድቅ ግን መንገዱን ያጠነክራል፥\nእጁም ንጹሕ የኾነ ሰው ኀይልን እየጨመረ ይኼዳል።"
        },
        {
          "verse": "10",
          "text": "ነገር ግን፥እናንተ ዅሉ ተመልሳችኹ ወደ እኔ ኑ፤\nበእናንተም ዘንድ ብልኀተኛ አላገኝም።"
        },
        {
          "verse": "11",
          "text": "ዕድሜዬ ዐለፈች፤\nዐሳቤና የልቤ መሣሪያ ተቈረጠ።"
        },
        {
          "verse": "12",
          "text": "ሌሊቱን ወደ ቀን ይለውጣሉ፤\nብርሃኑም ወደ ጨለማ የቀረበ ይመስላቸዋል።"
        },
        {
          "verse": "13",
          "text": "ተስፋ ባደርግ ሲኦል ቤቴ ናት፤\nምንጣፌንም በጨለማ ዘርግቻለኹ።"
        },
        {
          "verse": "14",
          "text": "መበስበስን፦አንተ አባቴ ነኽ፤\nትልንም፦አንቺ እናቴ፣እኅቴም ነሽ ብያለኹ።"
        },
        {
          "verse": "15",
          "text": "እንግዲህ ተስፋዬ ወዴት ነው፧\nተስፋዬንስ የሚያይ ማን ነው፧"
        },
        {
          "verse": "16",
          "text": "ዐብረን በመሬት ውስጥ ስናርፍ፥\nወደ ሲኦል ይወርዳል።"
        }
      ]
    },
    {
      "chapter": 18,
      "verses": [
        {
          "verse": "1",
          "text": "ሹሐዊውም በልዳዶስ መለሰ እንዲህም አለ፦"
        },
        {
          "verse": "2",
          "text": "እስከ መቼ ቃልን ታጠምዳለኽ፧\nአስተውል፥ከዚያም በዃላ እንናገራለን።"
        },
        {
          "verse": "3",
          "text": "ስለ ምንስ እንደ እንስሳዎች ተቈጠርን፧\nስለ ምንስ በዐይንኽ ፊት ረከስን፧"
        },
        {
          "verse": "4",
          "text": "ቍጣ ወርሶኻል፤አንተስ የሞትኽ እንደ ኾነ፥\nምድር ስለ አንተ ባድማ ትኾናለችን፧\nወይስ አለት ከስፍራው ይነቀላልን፧"
        },
        {
          "verse": "5",
          "text": "የኀጢአተኛ መብራት ይጠፋል፥\nየእሳቱም ነበልባል ብልጭ አይልም።"
        },
        {
          "verse": "6",
          "text": "ብርሃን በድንኳኑ ውስጥ ይጨልማል፥\nመብራቱም በላዩ ይጠፋል።"
        },
        {
          "verse": "7",
          "text": "የኀይሉም ርምጃ ትጠባ፟ለች፥\nምክሩም ትጥለዋለች።"
        },
        {
          "verse": "8",
          "text": "እግሩ በወጥመድ ትያዛለች፥\nበመረብም ላይ ይኼዳል።"
        },
        {
          "verse": "9",
          "text": "አሽክላ ሰኰናውን ይይዛል፥\nወስፈንጠርም ይበረታበታል።"
        },
        {
          "verse": "10",
          "text": "በምድር ላይ የሸምቀቆ ገመድ፥\nበመንገዱም ላይ ወጥመድ ለርሱ ተሰውራለች።"
        },
        {
          "verse": "11",
          "text": "ድንጋጤ በዙሪያው ታስፈራዋለች፥\nበስተዃላውም ኾና ታባርራቸዋለች።"
        },
        {
          "verse": "12",
          "text": "ኀይሉ በራብ ትደክማለች፥\nመቅሠፍትም እስኪሰናከል ተዘጋጅቶለታል።"
        },
        {
          "verse": "13",
          "text": "የሰውነቱ ብልቶች ይጠፋሉ፤\nየሞትም በኵር ልጅ ብልቶቹን ይበላል።"
        },
        {
          "verse": "14",
          "text": "ከሚታመንበት ድንኳን ይነቀላል፤\nወደ ድንጋጤም ንጉሥ ያስቸኵሉታል።"
        },
        {
          "verse": "15",
          "text": "በድንኳኑ ውስጥ ለርሱ የማይኾነው ይኖራል፤\nበመኖሪያውም ላይ ዲን ይበተናል።"
        },
        {
          "verse": "16",
          "text": "ሥሩ ከበታቹ ይደርቃል፥\nጫፉም ከበላይ ይረግፋል።"
        },
        {
          "verse": "17",
          "text": "መታሰቢያው ከምድር ላይ ይጠፋል፥\nበሜዳም ስም አይቀርለትም።"
        },
        {
          "verse": "18",
          "text": "ከብርሃን ወደ ጨለማ ያፈልሱታል፥\nከዓለምም ያሳድዱታል።"
        },
        {
          "verse": "19",
          "text": "ዘርም ትውልድም በሕዝቡ መካከል አይኾንለትም፤\nበመኖሪያውም ውስጥ የሚቀመጥ ሰው አይቀርለትም።"
        },
        {
          "verse": "20",
          "text": "የፊተኛዎች ሰዎች እንደ ደነገጡ፥\nእንዲሁ የዃለኛዎች ሰዎች ስለ ዘመኑ ይደነቃሉ።"
        },
        {
          "verse": "21",
          "text": "በእውነት የኀጢአተኛዎች ቤት እንዲሁ ናት፥\nእግዚአብሔርንም የማያውቅ ሰው ስፍራ ይህ ነው።"
        }
      ]
    },
    {
      "chapter": 19,
      "verses": [
        {
          "verse": "1",
          "text": "ኢዮብም መለሰ እንዲህም አለ፦"
        },
        {
          "verse": "2",
          "text": "ነፍሴን የምትነዘንዙ፥\nበቃልስ የምታደቁ፟ኝ እስከ መቼ ነው፧"
        },
        {
          "verse": "3",
          "text": "ይኸው ስትሰድቡኝ ዐሥር ጊዜ ነው፤\nስታሻክሩኝም አላፈራችኹም።"
        },
        {
          "verse": "4",
          "text": "በእውነትም የሳትኹ እንደ ኾነ፥\nስሕተቴ ከእኔ ጋራ ትኖራለች።"
        },
        {
          "verse": "5",
          "text": "በእውነትም ብትጓደዱብኝ፥\nመዋረዴን በእኔ ላይ ብትከራከሩ፥"
        },
        {
          "verse": "6",
          "text": "እንግዲህ እግዚአብሔር እንደ ገለበጠኝ፥\nበመረቡም እንደ ከበበኝ ዕወቁ።"
        },
        {
          "verse": "7",
          "text": "እንሆ፥ስለተደረገብኝ ግፍ ብጮኽ ማንም አይመልስልኝም፤\nአሰምቼም ብጠራ ፍርድ የለኝም።"
        },
        {
          "verse": "8",
          "text": "እንዳላልፍ መንገዴን ዘግቶታል፥\nበጐዳናዬም ጨለማ አኑሮበታል።"
        },
        {
          "verse": "9",
          "text": "ክብሬን ገፈፈኝ፥\nዘውዴንም ከራሴ ላይ ወሰደ።"
        },
        {
          "verse": "10",
          "text": "በዚህና በዚያም አፈረሰኝ፥እኔም ኼድኹ፤\nተስፋዬንም እንደ ዛፍ ነቀለው፤"
        },
        {
          "verse": "11",
          "text": "ቍጣውንም አነደደብኝ፥\nእንደ ጠላቱም ቈጠረኝ።"
        },
        {
          "verse": "12",
          "text": "ሰራዊቱ ዐብረው መጡ፥\nመንገዳቸውንም በላዬ አዘጋጁ፥\nበድንኳኔም ዙሪያ ሰፈሩ።"
        },
        {
          "verse": "13",
          "text": "ወንድሞቼን ከእኔ ዘንድ አራቀ፥\nየሚያውቁኝም አጥብቀው ተለዩኝ።"
        },
        {
          "verse": "14",
          "text": "ዘመዶቼ ተቋረጡ፥\nወዳጆቼም ረሱኝ።"
        },
        {
          "verse": "15",
          "text": "ቤተ ሰቦቼና ሴቶች ባሪያዎቼ እንደ መጻተኛ ቈጠሩኝ፤\nበዐይናቸውም እንደ እንግዳ ኾንኹ።"
        },
        {
          "verse": "16",
          "text": "ባሪያዬን ብጠራ፥በአፌም ባቈላምጥ አይመልስልኝም።"
        },
        {
          "verse": "17",
          "text": "ሚስቴ እስትንፋሴን ጠላች፥\nየእናቴም ማሕፀን ልጆች ልመናዬን ጠሉ።"
        },
        {
          "verse": "18",
          "text": "ሕፃናት እንኳ አጠቁኝ፤\nብነሣም በእኔ ላይ ይናገራሉ።"
        },
        {
          "verse": "19",
          "text": "አማካሪዎቼ ዅሉ ተጸየፉኝ፤\nእኔ የምወዳ፟ቸው በላዬ ተገለበጡ።"
        },
        {
          "verse": "20",
          "text": "ዐጥንቴ ከቍርበቴና ከሥጋዬ ጋራ ተጣበቀ፤\nድድ ብቻ ቀርቶልኝ አመለጥኹ።"
        },
        {
          "verse": "21",
          "text": "እናንተ ወዳጆቼ ሆይ፥ማሩኝ፤\nየእግዚአብሔር እጅ መትታኛለችና ማሩኝ።"
        },
        {
          "verse": "22",
          "text": "ስለ ምን እናንተ እንደ እግዚአብሔር ታሳድዱኛላችኹ፧\nከሥጋዬስ ስለ ምን አትጠግቡም፧"
        },
        {
          "verse": "23",
          "text": "ምነው አኹን ቃሌ ቢጻፍ!\nምነው በመጽሐፍ ውስጥ ቢታተም!"
        },
        {
          "verse": "24",
          "text": "ምነው በብረት ብርና በርሳስ\nበአለቱ ላይ ለዘለዓለም ቢቀረጽ!"
        },
        {
          "verse": "25",
          "text": "እኔን ግን የሚቤዠኝ ሕያው እንደ ኾነ፥\nበመጨረሻም ዘመን በምድር ላይ እንዲቆም፥"
        },
        {
          "verse": "26",
          "text": "ይህ ቍርበቴም ከጠፋ በዃላ፥\nበዚያን ጊዜ ከሥጋዬ ተለይቼ እግዚአብሔርን እንዳይ ዐውቃለኹ።"
        },
        {
          "verse": "27",
          "text": "እኔ ራሴ አየዋለኹ፥\nዐይኖቼም ይመለከቱታል፥\nከእኔም ሌላ አይደለም።\nልቤ በመናፈቅ ዝሏል።"
        },
        {
          "verse": "28",
          "text": "በእውነት፦እንዴት እናሳድደዋለን፧\nየነገሩ ሥር በርሱ ዘንድ ተገኝቷል ብትሉ፥"
        },
        {
          "verse": "29",
          "text": "ፍርድ እንዳለ ታውቁ ዘንድ\nቍጣ የሰይፍን ቅጣት ያመጣልና፥\nከሰይፍ ፍሩ።"
        }
      ]
    },
    {
      "chapter": 20,
      "verses": [
        {
          "verse": "1",
          "text": "ናዕማታዊውም ሶፋር መለሰ እንዲህም አለ፦"
        },
        {
          "verse": "2",
          "text": "ስለዚህ፥በውስጤ ስላለው ችኰላ ዐሳቤ ትመልስልኛለች።"
        },
        {
          "verse": "3",
          "text": "የሚያሳፍረኝንም ተግሣጽ ሰምቻለኹ፥\nየማስተዋሌም መንፈስ ይመልስልኛል።"
        },
        {
          "verse": "4",
          "text": "ሰው በምድር ላይ ከተቀመጠ፥ከዱሮ ዘመን ዠምሮ፥"
        },
        {
          "verse": "5",
          "text": "የኀጢአተኛ ፉከራ ዐጪር መኾኑን\nየዝንጉዎችም ደስታ ቅጽበት መኾኑን አታውቁምን፧"
        },
        {
          "verse": "6",
          "text": "ከፍታው ወደ ሰማይ ቢወጣ፥\nራሱም እስከ ደመና ቢደርስ፥"
        },
        {
          "verse": "7",
          "text": "እንደ ፋንድያ ለዘለዓለም ይጠፋል፤\nያዩትም፦ወዴት ነው፧ይላሉ።"
        },
        {
          "verse": "8",
          "text": "እንደ ሕልም ይበራ፟ል፥ርሱም አይገኝም፤\nእንደ ሌሊትም ራእይ ይሰደዳል።"
        },
        {
          "verse": "9",
          "text": "ያየችውም ዐይን ዳግመኛ አታየውም፤\nስፍራውም ከእንግዲህ ወዲህ አይመለከተውም።"
        },
        {
          "verse": "10",
          "text": "ልጆቹ ድኻዎቹን ያቈላምጣሉ፤\nእጁ ሀብቱን ይመልሳል።"
        },
        {
          "verse": "11",
          "text": "ዐጥንቶቹ ብላቴንነቱን ሞልተዋል፤\nነገር ግን ከርሱ ጋራ በመሬት ውስጥ ይተኛል።"
        },
        {
          "verse": "12",
          "text": "ክፋት በአፉ ውስጥ ቢጣፍጥ፥\nከምላሱም በታች ቢሰውረው፥"
        },
        {
          "verse": "13",
          "text": "ቢጠብቀውም ባይተወውም፥\nበጕረሮውም ቢይዘው፥"
        },
        {
          "verse": "14",
          "text": "መብሉ በአንዠቱ ውስጥ ይገላበጣል፤\nእንደ እፍኝትም ሐሞት በውስጡ ይኾናል።"
        },
        {
          "verse": "15",
          "text": "የዋጠውን ሀብት ይተፋዋል፤\nእግዚአብሔርም ከሆዱ ውስጥ ያወጣዋል።"
        },
        {
          "verse": "16",
          "text": "የእፍኝትን መርዝ ይጠባል፤\nየእባብም ምላስ ይገድለዋል።"
        },
        {
          "verse": "17",
          "text": "የማሩንና የቅቤውን ፈሳሽ\nወንዞቹንም አይመለከትም።"
        },
        {
          "verse": "18",
          "text": "የድካሙን ፍሬ ሳይውጠው ይመልሰዋል፤\nእንደ ንግዱም ትርፍ አይደሰትም።"
        },
        {
          "verse": "19",
          "text": "ድኻውን አስጨንቋል፥ትቶታልም፤\nያልሠራውንም ቤት በዝብዟል።"
        },
        {
          "verse": "20",
          "text": "ሆዱ ዕረፍትን አላወቀምና\nየወደደው ነገር አላዳነውም።"
        },
        {
          "verse": "21",
          "text": "ርሱ ከበላ በዃላ ምንም አልተረፈም፤\nስለዚህ በረከቱ አይከናወንለትም።"
        },
        {
          "verse": "22",
          "text": "በጠገበ ጊዜ ይጨነቃል፤\nየችግረኛዎችም ዅሉ እጅ ታገኘዋለች።"
        },
        {
          "verse": "23",
          "text": "ሆዱን ሳያጠግብ\nእግዚአብሔር የቍጣውን ትኵሳት ይሰድ፟በታል፥\nሲበላም ያዘንብበታል።"
        },
        {
          "verse": "24",
          "text": "ከብረት መሣሪያም ይሸሻል፥\nየናስም ቀስት ይወጋዋል።"
        },
        {
          "verse": "25",
          "text": "ርሱም ይመዘ፟ዋል፥ከሥጋውም ይወጣል፤\nከሐሞቱም ብልጭ ብሎ ይሠርጻል፤\nፍርሀትም ይወድቅበታል።"
        },
        {
          "verse": "26",
          "text": "ጨለማ ዅሉ ስለከበረው ዕቃ ተዘጋጅቷል፤\nበሰው አፍ እፍ የማትባል እሳት ትበላዋለች፤\nበድንኳኑ ውስጥ የቀረው ይጨነቅባታል።"
        },
        {
          "verse": "27",
          "text": "ሰማይ ኀጢአቱን ይገልጥበታል፥\nምድርም ትነሣበታለች።"
        },
        {
          "verse": "28",
          "text": "የቤቱም ባለጠግነት ይኼዳል፤\nበቍጣው ቀን እንደ ፈሳሽ ውሃ ያልፋል።"
        },
        {
          "verse": "29",
          "text": "ከእግዚአብሔር ዘንድ የበደለኛ ሰው ዕድል ፈንታ፥\nከእግዚአብሔርም የተመደበ ርስቱ ይህ ነው።"
        }
      ]
    },
    {
      "chapter": 21,
      "verses": [
        {
          "verse": "1",
          "text": "ኢዮብም መለሰ እንዲህም አለ፦"
        },
        {
          "verse": "2",
          "text": "ስሙ፥ቃሌን ስሙ፤\nይህም መጽናናታችኹ ይኹን።"
        },
        {
          "verse": "3",
          "text": "እናገር ዘንድ ተዉኝ፤\nከተናገርኹም በዃላ ተሣለቁ።"
        },
        {
          "verse": "4",
          "text": "በእውኑ የሐዘን እንጉርጕሮዬ ለሰው እናገራለኹን፧\nአለመታገሥ ስለ ምን አይገ፟ባ፟ኝም፧"
        },
        {
          "verse": "5",
          "text": "ወደ እኔ ተመልከቱ፥ተደነቁም፤\nእጃችኹንም በአፋችኹ ላይ አኑሩ።"
        },
        {
          "verse": "6",
          "text": "እኔ ባሰብኹ ቍጥር እጨነቃለኹ፥\nጻዕርም ሥጋዬን ይይዛል።"
        },
        {
          "verse": "7",
          "text": "ስለ ምን ኀጢአተኛዎች በሕይወት ይኖራሉ፧\nስለ ምንስ ያረጃሉ፧በባለጠግነትስ ስለ ምን ይበረታሉ፧"
        },
        {
          "verse": "8",
          "text": "ዘራቸው ከነርሱ ጋራ ጸንቶ ይኖራል፥\nልጆቻቸውም በዐይናቸው ፊት ናቸው።"
        },
        {
          "verse": "9",
          "text": "ቤታቸው ከፍርሀት ወጥቶ የታመነ ነው፥\nየእግዚአብሔርም በትር የለባቸውም።"
        },
        {
          "verse": "10",
          "text": "ኰርማቸው ይወልዳል፥ዘሩንም አይጥለውም፤\nላማቸውም ትወልዳለች፥አትጨነግፍም።"
        },
        {
          "verse": "11",
          "text": "ሕፃናታቸውን እንደ መንጋ ያወጣሉ፥\nልጆቻቸውም ይዘፍናሉ።"
        },
        {
          "verse": "12",
          "text": "ከበሮና መሰንቆ ወስደው ይዘምራሉ፥\nበእንቢልታ ድምፅ ደስ ይላቸዋል።"
        },
        {
          "verse": "13",
          "text": "ዕድሜያቸውንም በተድላ ይፈጽማሉ፤\nድንገትም ወደ ሲኦል ይወርዳሉ።"
        },
        {
          "verse": "14",
          "text": "እግዚአብሔርንም፦ከእኛ ዘንድ ራቅ፤\nመንገድኽን እናውቅ ዘንድ አንወድ፟ም።"
        },
        {
          "verse": "15",
          "text": "እናመልከውስ ዘንድ ዅሉን የሚችል አምላክ ማን ነው፧\nወይስ ወደ ርሱ ብንጸልይ ምን ይጠቅመናል፧ይላሉ።"
        },
        {
          "verse": "16",
          "text": "እንሆ፥ሀብታቸው በእጃቸው ውስጥ አይደለምን፧\nየኃጥኣን ምክር ከእኔ ዘንድ የራቀች ናት።"
        },
        {
          "verse": "17",
          "text": "የኃጥኣን መብራት የጠፋው፥\nመቅሠፍትም የመጣባቸው፥\nእግዚአብሔርም በቍጣው መከራ የከፈላቸው፥"
        },
        {
          "verse": "18",
          "text": "በነፋስ ፊት እንደ ገለባ፥\nዐውሎ ነፋስም እንደሚወስደው ትቢያ የኾኑ ስንት ጊዜ ነው፧"
        },
        {
          "verse": "19",
          "text": "እናንተ፦እግዚአብሔር በደላቸውን ለልጆቻቸው ይጠብቃል ብላችዃል።\nእነርሱ ያውቁ ዘንድ ፍዳን ለራሳቸው ይክፈል።"
        },
        {
          "verse": "20",
          "text": "ዐይኖቻቸው ጥፋታቸውን ይዩ፥\nዅሉን ከሚችል አምላክ ቍጣ ይጠጡ።"
        },
        {
          "verse": "21",
          "text": "የወራታቸውስ ቍጥር ቢቈረጥ፥\nከነርሱ በዃላ የቤታቸው ደስታ ምን ይኾናቸዋል፧"
        },
        {
          "verse": "22",
          "text": "ከፍ ከፍ ባሉትስ ላይ ለሚፈርድ ለእግዚአብሔር\nበእውኑ ሰው ዕውቀትን ያስተምራልን፧"
        },
        {
          "verse": "23",
          "text": "አንድ ሰው በሰላም ተዘልሎ ሲቀመጥ\nበሙሉ ኀይሉ ሳለ ይሞታል።"
        },
        {
          "verse": "24",
          "text": "በአንዠቱ ውስጥ ስብ ሞልቷል፥\nየዐጥንቶቹም ቅልጥም ረጥቧል።"
        },
        {
          "verse": "25",
          "text": "ሌላውም ሰው መልካምን ነገር ከቶ ሳይቀምስ\nበተመረረች ነፍስ ይሞታል።"
        },
        {
          "verse": "26",
          "text": "በዐፈር ውስጥ ባንድ ላይ ይተኛሉ፥\nትልም ይከድናቸዋል።"
        },
        {
          "verse": "27",
          "text": "እንሆ፥ዐሳባችኹን፥\nየመከራችኹብኝንም ክፉ ምክር ዐውቄዋለኹ።"
        },
        {
          "verse": "28",
          "text": "እናንተ፦የከበርቴው ቤት የት ነው፧\nኀጢአተኛውም ያደረበት ድንኳን የት ነው፧ብላችዃል።"
        },
        {
          "verse": "29",
          "text": "መንገድ ዐላፊዎችን አልጠየቃችኹምን፧\nምልክታቸውን አታውቁምን፧"
        },
        {
          "verse": "30",
          "text": "ኀጢአተኛው በመቅሠፍት ቀን እንደ ተጠበቀ፥\nበቍጣው ቀን እንደሚድን።"
        },
        {
          "verse": "31",
          "text": "መንገዱን በፊቱ የሚናገር ማን ነው፧\nየሠራውንስ የሚመልስበት ማን ነው፧"
        },
        {
          "verse": "32",
          "text": "ርሱን ግን ወደ መቃብር ይሸከሙታል፥\nሰዎቹም በመቃብሩ ላይ ይጠብቃሉ።"
        },
        {
          "verse": "33",
          "text": "የሸለቆው ጓል ይጣፍጥለታል፤\nበዃላውም ሰው ዅሉ ይሳባል፥\nበፊቱም ቍጥር የሌለው ጉባኤ አለ።"
        },
        {
          "verse": "34",
          "text": "የምትመልሱልኝ ውስልትና ነውና፥\nበከንቱ እንዴት ታጽናኑኛላችኹ፧"
        }
      ]
    },
    {
      "chapter": 22,
      "verses": [
        {
          "verse": "1",
          "text": "ቴማናዊውም ኤልፋዝ መለሰ እንዲህም አለ፦"
        },
        {
          "verse": "2",
          "text": "በእውኑ ሰው እግዚአብሔርን ይጠቅመዋልን፧\nበእውነት ጥበበኛ ሰው ራሱን ይጠቅማል።"
        },
        {
          "verse": "3",
          "text": "ጻድቅ መኾንኽስ ዅሉን የሚችለውን አምላክ ደስ ያሠኘዋልን፧\nመንገድኽን ማቅናትኽስ ይጠቅመዋልን፧"
        },
        {
          "verse": "4",
          "text": "ርሱንስ ስለ ፈራኽ ይዘልፍኻልን፧\nወደ ፍርድስ ከአንተ ጋራ ይገባልን፧"
        },
        {
          "verse": "5",
          "text": "ክፋትኽስ የበዛ አይደለምን፧\nለኀጢአትኽም ፍጻሜ የላትም።"
        },
        {
          "verse": "6",
          "text": "የወንድሞችኽን መያዣ በከንቱ ወስደኻል፥\nየዕርዝተኛዎቹንም ልብስ ዘርፈኻል።"
        },
        {
          "verse": "7",
          "text": "ለደካማ ውሃ አላጠጣኽም፥\nለራብተኛም እንጀራን ከልክለኻል።"
        },
        {
          "verse": "8",
          "text": "በክንድ የበረታ ምድርን ገዛ፤\nከበርቴውም ሰው ተቀመጠባት።"
        },
        {
          "verse": "9",
          "text": "መበለቲቱን አንዳች አልባ ሰደ፟ኻታል፤\nየድኻ አደጎችም ክንድ ተሰብሯል።"
        },
        {
          "verse": "10",
          "text": "ስለዚህ፥አሽክላ ከቦ፟ኻል፥\nድንገተኛ ፍርሀትም አናውጦኻል።"
        },
        {
          "verse": "11",
          "text": "እንዳታይ ብርሃን ጨለማ ኾነችብኽ፥\nየውሃዎችም ብዛት አሰጠመኽ።"
        },
        {
          "verse": "12",
          "text": "እግዚአብሔር በሰማያት ከፍ ከፍ አይልምን፧\nከዋክብትም እንዴት ከፍ ከፍ እንዳሉ ተመልከት።"
        },
        {
          "verse": "13",
          "text": "አንተም፦እግዚአብሔር ምን ያውቃል፧\nበድቅድቅ ጨለማ ውስጥ ኾኖ ሊፈርድ ይችላልን፧"
        },
        {
          "verse": "14",
          "text": "እንዳያይ የጠቈረ ደመና ጋርዶታል፤\nበሰማይ ክበብ ላይ ይራመዳል ብለኻል።"
        },
        {
          "verse": "15",
          "text": "በእውኑ ኀጢአተኛዎች ሰዎች የረገጧትን\nየዱሮዪቱን መንገድ ትጠብቃለኽን፧"
        },
        {
          "verse": "16",
          "text": "ጊዜያቸው ሳይደርስ ተነጠቁ፤\nመሠረታቸውም እንደ ፈሳሽ ውሃ ፈሰሰ።"
        },
        {
          "verse": "17",
          "text": "እግዚአብሔርንም፦ከእኛ ዘንድ ራቅ፤\nዅሉንም የሚችል አምላክ ምን ሊያደርግልን ይችላል፧አሉት።"
        },
        {
          "verse": "18",
          "text": "ነገር ግን፥ቤታቸውን በመልካም ነገር ሞላ፤\nየኃጥኣን ምክር ከእኔ ዘንድ የራቀች ናት።"
        },
        {
          "verse": "19",
          "text": "ጻድቃን ያዩታል፥ደስም ይላቸዋል፤\nንጹሓንም በንቀት ይሥቁባቸዋል።"
        },
        {
          "verse": "20",
          "text": "በእውነት ሀብታቸው ጠፋ፥\nየቀረውንም እሳት በላች።"
        },
        {
          "verse": "21",
          "text": "አኹንም ከርሱ ጋራ ተስማማ፥ሰላምም ይኑርኽ፤\nበዚያም በጎነት ታገኛለኽ።"
        },
        {
          "verse": "22",
          "text": "ከአፉም ሕጉን ተቀበል፥\nበልብኽም ቃሉን አኑር፤"
        },
        {
          "verse": "23",
          "text": "ዅሉን ወደሚችል አምላክ ብትመለስ፥ብትዋረድም፥\nኀጢአትንም ከድንኳንኽ ብታርቅ፥"
        },
        {
          "verse": "24",
          "text": "የወርቅን ዕቃ በዐፈር ውስጥ፥\nየኦፊርንም ወርቅ በጅረት ድንጋይ መካከል ብትጥል፥"
        },
        {
          "verse": "25",
          "text": "ዅሉን የሚችል አምላክ ወርቅና የሚብለጨለጭ ብር ይኾንልኻል።"
        },
        {
          "verse": "26",
          "text": "የዚያን ጊዜ ዅሉን በሚችል አምላክ ደስ ይልኻል፥\nፊትኽንም ወደ እግዚአብሔር ታነሣለኽ።"
        },
        {
          "verse": "27",
          "text": "ወደ ርሱም ትጸልያለኽ፥ርሱም ይሰማኻል፤\nስእለትኽንም ትሰጣለኽ።"
        },
        {
          "verse": "28",
          "text": "ነገርንም ትመክራለኽ፥ርሱም ይሳካልኻል፤\nብርሃንም በመንገድኽ ላይ ይበራል።"
        },
        {
          "verse": "29",
          "text": "ቢያዋርዱኽ አንተ ከፍ ከፍ ትላለኽ፤\nትሑቱንም ሰው ያድነዋል።"
        },
        {
          "verse": "30",
          "text": "ንጹሑን ሰው ያድነዋል፤\nበእጅኽም ንጽሕና ትድናለኽ።"
        }
      ]
    },
    {
      "chapter": 23,
      "verses": [
        {
          "verse": "1",
          "text": "ኢዮብም መለሰ እንዲህም አለ፦"
        },
        {
          "verse": "2",
          "text": "ዛሬም ደግሞ የሐዘን እንጕርጕሮዬ ገና መራራ ነው፤\nእጁ በልቅሶ ጩኸቴ ላይ ከብዳለች።"
        },
        {
          "verse": "3",
          "text": "ርሱን ወዴት እንዳገኘው ምነው ባወቅኹ!\nወደተቀመጠበትስ ስፍራ ምነው በደረስኹ!"
        },
        {
          "verse": "4",
          "text": "በፊቱ ሙግቴን አዘጋጅ ነበር፥\nአፌንም በማስረጃ እሞላው ነበር።"
        },
        {
          "verse": "5",
          "text": "የሚመልስልኝም ቃል ምን እንደ ኾነ ዐውቅ ነበር፥\nየሚለኝንም አስተውል ነበር።"
        },
        {
          "verse": "6",
          "text": "በኀይሉ ብዛት ከእኔ ጋራ ይሟገት ነበርን፧\nእንኳን! ያደምጠኝ ነበር።"
        },
        {
          "verse": "7",
          "text": "ቅን ሰው ከርሱ ጋራ በዚያ ይከራከር ነበር፤\nእኔም ከፈራጄ ለዘለዓለም እድን ነበር።"
        },
        {
          "verse": "8",
          "text": "እንሆ፥ወደ ፊት እኼዳለኹ፥ርሱም የለም፤\nወደ ዃላም እኼዳለኹ፥እኔም አላስተውለውም፤"
        },
        {
          "verse": "9",
          "text": "ወደሚሠራበት ወደ ግራ ብኼድ አልመለከተውም፤\nበቀኜም ይሰወራል፥አላየውምም፤"
        },
        {
          "verse": "10",
          "text": "የምኼድበትን መንገድ ያውቃል፤\nከፈተነኝም በዃላ እንደ ወርቅ እወጣለኹ።"
        },
        {
          "verse": "11",
          "text": "እግሬ ወደ ርምጃው ተጣብቋል፤\nመንገዱንም ጠብቄያለኹ፥ፈቀቅም አላልኹም።"
        },
        {
          "verse": "12",
          "text": "ከከንፈሩ ትእዛዝ አልተመለስኹም፤\nየአፉን ቃል በልቤ ሰውሬያለኹ።"
        },
        {
          "verse": "13",
          "text": "ርሱ ግን ብቻውን ነው፤ርሱንስ የሚመስለው ማን ነው፧\nነፍሱም የወደደችውን ያደርጋል።"
        },
        {
          "verse": "14",
          "text": "በእኔ ላይ የተወሰነውን ይፈጽማል፤\nእንደዚህም ያለ ብዙ ነገር በርሱ ዘንድ አለ።"
        },
        {
          "verse": "15",
          "text": "ስለዚህ፥በፊቱ ደነገጥኹ፤\nባሰብኹም ጊዜ ከርሱ ፈራኹ።"
        },
        {
          "verse": "16",
          "text": "እግዚአብሔር ልቤን አባብቶታልና፥\nዅሉንም የሚችል አምላክ አስደንግጦኛል።"
        },
        {
          "verse": "17",
          "text": "ከጨለማው የተነሣ፥\nድቅድቁም ጨለማ ፊቴን ከመክደኑ የተነሣ አልደነገጥኹም።"
        }
      ]
    },
    {
      "chapter": 24,
      "verses": [
        {
          "verse": "1",
          "text": "ዅሉን ከሚችል አምላክ ዘንድ ዘመናት አልተሰወረምና\nርሱን የሚያውቁ ለምን ወራቱን አያዩም፧"
        },
        {
          "verse": "2",
          "text": "የድንበሩን ምልክት የሚያፈርሱ አሉ፤\nመንጋዎቹን በዝብዘው ያሰማራሉ።"
        },
        {
          "verse": "3",
          "text": "የድኻ አደጎቹን አህያ ይነዳሉ፤\nየመበለቲቱን በሬ ስለ መያዣ ይወስዳሉ።"
        },
        {
          "verse": "4",
          "text": "ድኻዎቹን ከመንገዱ ያወጣሉ፤\nየምድርም ችግረኛዎች ዅሉ ይሸሸጋሉ።"
        },
        {
          "verse": "5",
          "text": "እንሆ፥በምድረ በዳ እንዳሉ እንደ ሜዳ አህያዎች፥\nመብልን ፈልገው ወደ ሥራቸው ይወጣሉ፤\nምድረ በዳውም ለልጆቻቸው መብልን ይሰጣቸዋል።"
        },
        {
          "verse": "6",
          "text": "እነዚያ በዕርሻ ውስጥ እኽላቸውን ያጭዳሉ፤\nየበደለኛውንም ወይን ይቃርማሉ።"
        },
        {
          "verse": "7",
          "text": "ዕራቍታቸውን ያለልብስ ያድራሉ፥\nበብርድ ጊዜ መጐናጸፊያ የላቸውም።"
        },
        {
          "verse": "8",
          "text": "ከተራራዎች በሚወርድ ዝናብ ይረጥባሉ፤\nመጠጊያም ዐጥተው ቋጥኙን ያቅፋሉ።"
        },
        {
          "verse": "9",
          "text": "ድኻ አደጉን ልጅ ከጡቱ የሚነጥሉ አሉ\nከችግረኛውም መያዣ ይወስዳሉ።"
        },
        {
          "verse": "10",
          "text": "ያለ ልብስ ዕራቍታቸውን ይኼዳሉ፤\nተርበውም ነዶዎችን ይሸከማሉ፤"
        },
        {
          "verse": "11",
          "text": "በእነዚህ ሰዎች ዐጥር ውስጥ ዘይት ያደርጋሉ፤\nወይንም ይጠምቃሉ፥ነገር ግን፥ይጠማሉ።"
        },
        {
          "verse": "12",
          "text": "ከከተማውና ከገዛ ቤቶቻቸው ይባረራሉ፤\nየልጆችም ነፍስ ለርዳታ ትጮኻለች፤\nእግዚአብሔር ግን ስንፍናቸውን አይመለከትም።"
        },
        {
          "verse": "13",
          "text": "እነዚህ በብርሃን ላይ የሚያምፁ ናቸው፤\nመንገዱን አያውቁም፥በጐዳናውም አይጸኑም።"
        },
        {
          "verse": "14",
          "text": "ነፍሰ ገዳዩም ሳይነጋ ማልዶ ይነሣል፤\nችግረኛዎችንና ድኻዎችን ይገድላል፤\nበሌሊትም እንደ ሌባ ነው።"
        },
        {
          "verse": "15",
          "text": "የአመንዝራም ዐይን ድግዝግዝታን ይጠብቃል።\nየማንም ዐይን አያየኝም ይላል፥\nፊቱንም ይሸፍናል።"
        },
        {
          "verse": "16",
          "text": "ቤቶቹን በጨለማ ይነድላሉ፤\nበቀን ይሸሸጋሉ፤\nብርሃንም አያውቁም።"
        },
        {
          "verse": "17",
          "text": "የጧት ብርሃን ለእነርሱ ዅሉ እንደ ሞት ጥላ ነው፤\nየሞትን ጥላ ድንጋጤ ያውቃሉና።"
        },
        {
          "verse": "18",
          "text": "እነርሱ በውሃ ፊት ላይ በረ፟ው ያልፋሉ፤\nዕድል ፈንታቸውም በምድር ላይ የተረገመች ናት፤\nወደ ወይኑ ቦታ መንገድ አይዞሩም።"
        },
        {
          "verse": "19",
          "text": "ድርቅና ሙቀት የዐመዳዩን ውሃ ያጠፋሉ፤\nእንዲሁ ሲኦል በደለኛዎችን ታጠፋለች።"
        },
        {
          "verse": "20",
          "text": "ማሕፀን ትረሳዋለች፤\nትልም በደስታ ይጠባዋል፤\nዳግመኛም አይታሰብም፤\nክፋትም እንደ ዛፍ ይሰበራል።"
        },
        {
          "verse": "21",
          "text": "የማትወልደውን መካኒቱን ይበድላታል፤\nለመበለቲቱም በጎነት አያደርግም።"
        },
        {
          "verse": "22",
          "text": "ነገር ግን፥በኀይሉ ኀያላንን ይስባል፤\nርሱም በተነሣ ጊዜ ሰው በሕይወቱ አይታመንም።"
        },
        {
          "verse": "23",
          "text": "እግዚአብሔር በደኅና አኑሯቸዋል፥\nበዚያም ይታመናሉ፤\nዐይኖቹ ግን በመንገዳቸው ላይ ናቸው።"
        },
        {
          "verse": "24",
          "text": "ጥቂት ጊዜ ከፍ ከፍ ይላሉ፤\nይኼዳሉ፥ይጠወልጋሉም፤\nእንደ ሌላዎች ዅሉ ይከማቻሉ፤\nእንደ እሸትም ራስ ይቈረጣሉ።"
        },
        {
          "verse": "25",
          "text": "እንዲህስ ባይኾን ሐሰተኛ የሚያደርገኝ፥\nነገሬንስ እንደ ምናምን የሚያደርገው ማን ነው፧"
        }
      ]
    },
    {
      "chapter": 25,
      "verses": [
        {
          "verse": "1",
          "text": "ሹሐዊውም በልዳዶስ መለሰ እንዲህም አለ፦"
        },
        {
          "verse": "2",
          "text": "ገዢነትና መፈራት በርሱ ዘንድ ናቸው፤\nበከፍታውም ሰላም አድራጊ ነው።"
        },
        {
          "verse": "3",
          "text": "በእውኑ ለሰራዊቶቹ ቍጥር አላቸውን፧\nብርሃኑስ የማይወጣው በማን ላይ ነው፧"
        },
        {
          "verse": "4",
          "text": "ሰውስ በእግዚአብሔር ፊት ጻድቅ ይኾን ዘንድ፥\nከሴትስ የተወለደ ንጹሕ ይኾን ዘንድ እንዴት ይችላል፧"
        },
        {
          "verse": "5",
          "text": "እንሆ፥ጨረቃ እንኳ ብሩህ አይደለም፥\nከዋክብትም በፊቱ ንጹሓን አይደሉም።"
        },
        {
          "verse": "6",
          "text": "ይልቁንስ ብስብስ የኾነ ሰው፥\nትልም የኾነ የሰው ልጅ ምንኛ ያንስ!"
        }
      ]
    },
    {
      "chapter": 26,
      "verses": [
        {
          "verse": "1",
          "text": "ኢዮብም መለሰ እንዲህም አለ፦"
        },
        {
          "verse": "2",
          "text": "ኀይል የሌለውን ምንኛ ረዳኸው!\nብርታት የሌለውን ክንድ ምንኛ አዳንኸው!"
        },
        {
          "verse": "3",
          "text": "ጥበብስ የሌለውን ምንኛ መከርኸው!\nብዙ ዕውቀትንስ ምንኛ ገለጥኽለት!"
        },
        {
          "verse": "4",
          "text": "ይህንስ ቃል በማን ርዳታ ተናገርኽ፧\nየማንስ መንፈስ ከአንተ ዘንድ ወጣ፧"
        },
        {
          "verse": "5",
          "text": "ሙታን ሰዎች ከውሃዎች በታች፥\nበውሃዎችም ውስጥ ከሚኖሩ በታች ይንቀጠቀጣሉ።"
        },
        {
          "verse": "6",
          "text": "ሲኦል በፊቱ ዕራቍቷን ናት፥\nለጥፋትም መጋረጃ የለውም።"
        },
        {
          "verse": "7",
          "text": "ሰሜንን በባዶ ስፍራ ላይ ይዘረጋል፥\nምድሪቱንም በታቿ አንዳች አልባ ያንጠለጥላል።"
        },
        {
          "verse": "8",
          "text": "ውሃዎችን በደመናዎቹ ውስጥ ያስራል፥\nደመናዪቱም ከታች አልተቀደደችም።"
        },
        {
          "verse": "9",
          "text": "የዙፋኑን ፊት ይከድናል፥\nደመናውንም ይዘረጋበታል።"
        },
        {
          "verse": "10",
          "text": "ብርሃንና ጨለማ እስከሚለያዩበት ዳርቻ ድረስ፥\nበውሃዎች ፊት ላይ ድንበርን አደረገ።"
        },
        {
          "verse": "11",
          "text": "የሰማይ አዕማድ ይንቀጠቀጣሉ፥\nከተግሣጹም የተነሣ ይደነግጣሉ።"
        },
        {
          "verse": "12",
          "text": "በኀይሉ ባሕርን ጸጥ ያደርጋል፥\nበማስተዋሉም ረዓብን ይመታል።"
        },
        {
          "verse": "13",
          "text": "በመንፈሱ ሰማያት ውበትን አገኙ፥\nእጁም በራሪዪቱን እባብ ወጋች።"
        },
        {
          "verse": "14",
          "text": "እንሆ፥ይህ የመንገዱ ዳርቻ ብቻ ነው፤\nይህም የሰማነው ነገር ምንኛ ጥቂት ነው!\nየኀይሉንስ ነጐድጓድ ያስተውል ዘንድ ማን ይችላል፧"
        }
      ]
    },
    {
      "chapter": 27,
      "verses": [
        {
          "verse": "1",
          "text": "ኢዮብም ምሳሌውን ይመስል ዘንድ ደገመ፥እንዲህም አለ፦"
        },
        {
          "verse": "2",
          "text": "ፍርዴን ያስወገደ ሕያው እግዚአብሔርን!\nነፍሴንም መራራ ያደረገ ዅሉን የሚችል ሕያው አምላክን!"
        },
        {
          "verse": "3",
          "text": "እስትንፋሴ በእኔ ውስጥ፥\nየእግዚአብሔርም መንፈስ ባፍንጫዬ ውስጥ ገና ሳለ፥"
        },
        {
          "verse": "4",
          "text": "ከንፈሬ ኀጢአትን አትናገርም፥\nአንደበቴም ሽንገላን አያወጣም።"
        },
        {
          "verse": "5",
          "text": "እናንተን ማጽደቅ ከእኔ ዘንድ ይራቅ፤\nእስክሞት ድረስ ፍጹምነቴን ከእኔ አላርቅም።"
        },
        {
          "verse": "6",
          "text": "ጽድቄን እይዛለኹ ርሱንም አልተውም፤\nከቀኖቼም ዅሉ ስለ አንዱ ልቤ አይዘልፈኝም።"
        },
        {
          "verse": "7",
          "text": "ጠላቴ እንደ በደለኛ፥\nበእኔ ላይም የሚነሣ እንደ ኀጢአተኛ ይኹን።"
        },
        {
          "verse": "8",
          "text": "እግዚአብሔር ባጠፋውና ነፍሱን በለየ ጊዜ፥\nየዝንጉ ሰው ተስፋው ምንድር ነው፧"
        },
        {
          "verse": "9",
          "text": "በእውኑ መከራ በመጣበት ጊዜ፥\nእግዚአብሔር ጩኸቱን ይሰማልን፧"
        },
        {
          "verse": "10",
          "text": "ዅሉንስ በሚችል አምላክ ደስ ይለዋልን፧\nእግዚአብሔርንስ ዅልጊዜ ይጠራልን፧"
        },
        {
          "verse": "11",
          "text": "እኔ ስለእግዚአብሔር እጅ አስተምራችዃለኹ፤\nዅሉን በሚችል አምላክ ዘንድ ያለውን አልሸሽግም።"
        },
        {
          "verse": "12",
          "text": "እንሆ፥ዅላችኹ አይታችዃል፤\nስለ ምን ከንቱ ኾናችኹ፧"
        },
        {
          "verse": "13",
          "text": "ይህች ከእግዚአብሔር ዘንድ የበደለኛ ዕድል ፈንታ፥\nግፈኛም ዅሉን ከሚችል አምላክ ዘንድ የሚቀበላት ርስት ናት፤"
        },
        {
          "verse": "14",
          "text": "ልጆቹ ቢበዙ ለሰይፍ ይኾናሉ፤\nዘሩም እንጀራን አይጠግብም።"
        },
        {
          "verse": "15",
          "text": "ለርሱም የቀሩት በቸነፈር ይቀበራሉ፤\nመበለቶቻቸውም አያለቅሱም።"
        },
        {
          "verse": "16",
          "text": "ርሱ ብርን እንደ ዐፈር ቢከምር፥\nልብስንም እንደ ጭቃ ቢያዘጋጅ፥"
        },
        {
          "verse": "17",
          "text": "ርሱ ያዘጋጀው ይኾናል፥ነገር ግን፥ጻድቅ ይለብሰዋል፤\nብሩንም ንጹሓን ይከፋፈሉታል።"
        },
        {
          "verse": "18",
          "text": "የሚሠራው ቤት እንደ ሸረሪት ድር ይሠራል፥\nጠባቂም እንደሚሠራው ጐዦ ነው።"
        },
        {
          "verse": "19",
          "text": "ባለጠጋ ኾኖ ይተኛል፥ዳግመኛም አይተኛም፤\nዐይኑን ይከፍታል፥ርሱም የለም።"
        },
        {
          "verse": "20",
          "text": "ድንጋጤ እንደ ጐርፍ ታገኘዋለች፤\nበሌሊትም ዐውሎ ነፋስ ትነጥቀዋለች።"
        },
        {
          "verse": "21",
          "text": "የምሥራቅ ነፋስ ያነሣዋል፥ርሱም ይኼዳል፤\nከቦታውም ይጠርገዋል።"
        },
        {
          "verse": "22",
          "text": "ርሱ ይጥልበታል፥አይራራለትም፤\nከእጁ ፈጥኖ መሸሽ ይወዳ፟ል።"
        },
        {
          "verse": "23",
          "text": "ሰው በእጁ ያጨበጭብበታል፤\nከስፍራውም በፉጨት ያስወጡታል።"
        }
      ]
    },
    {
      "chapter": 28,
      "verses": [
        {
          "verse": "1",
          "text": "በእውነት ብር የሚወጣበት፥\nወርቅም የሚነጠርበት ስፍራ አለ።"
        },
        {
          "verse": "2",
          "text": "ብረት ከመሬት ውስጥ ይወሰዳል፤\nመዳብም ከድንጋይ ይቀለጣል።"
        },
        {
          "verse": "3",
          "text": "ሰው ለጨለማ ፍጻሜን ያደርጋል፤\nየጨለማውንና የሞት ጥላን ድንጋይ እስከ ወሰኑ ድረስ ይፈላልጋል።"
        },
        {
          "verse": "4",
          "text": "ሰው ከሚኖርበት ርቀው መውረጃ ይቈፍራሉ፤\nከሰውም እግር ተረሱ፥\nከሰዎችም ርቀው እየተንጠለጠሉ ይወዛወዛሉ።"
        },
        {
          "verse": "5",
          "text": "እንጀራ ከምድር ውስጥ ይወጣል፤\nበእሳትም እንደሚኾን ታችኛው ይገለበጣል።"
        },
        {
          "verse": "6",
          "text": "ድንጋይዋ የሰንፔር ስፍራ ነው፥\nየወርቅም ድቃቂ አለው።"
        },
        {
          "verse": "7",
          "text": "መንገዷን ጭልፊት አያውቀውም፥\nየአሞራም ዐይን አላየውም።"
        },
        {
          "verse": "8",
          "text": "የትዕቢት ልጆች አልረገጧትም፥\nደቦል አንበሳ አላለፈባትም።"
        },
        {
          "verse": "9",
          "text": "ሰው ወደ ቡላድ ድንጋይ እጁን ይዘረጋል፥\nተራራውንም ከመሠረቱ ይገለብጣል።"
        },
        {
          "verse": "10",
          "text": "ከድንጋይ ውስጥ መንዶልዶያ ይወቅራል፤\nዐይኑም ዕንቍን ዅሉ ታያለች።"
        },
        {
          "verse": "11",
          "text": "ፈሳሹም እንዳይንጠባጠብ ይገድባል፤\nየተሰወረውንም ነገር ወደ ብርሃን ያወጣል።"
        },
        {
          "verse": "12",
          "text": "ነገር ግን፥ጥበብ የምትገኘው ወዴት ነው፧\nየማስተዋልስ ስፍራ ወዴት ነው፧"
        },
        {
          "verse": "13",
          "text": "ሰው መንገዷን አያውቅም፤\nበሕያዋን ምድር አትገኝም።"
        },
        {
          "verse": "14",
          "text": "ቀላይ፦በእኔ ውስጥ የለችም ይላል፤\nባሕርም፦በእኔ ዘንድ የለችም ይላል።"
        },
        {
          "verse": "15",
          "text": "በምዝምዝ ወርቅ አትገኝም፥\nብርም ስለ ዋጋዋ አይመዘንም።"
        },
        {
          "verse": "16",
          "text": "በኦፊር ወርቅ፥\nበከበረም መረግድና በሰንፔር አትገመትም።"
        },
        {
          "verse": "17",
          "text": "ወርቅና ብርጭቆ አይወዳደሯትም፥\nበጥሩ ወርቅም ዕቃ አትለወጥም።"
        },
        {
          "verse": "18",
          "text": "ስለ ዛጐልና ስለ አልማዝ አይነገርም።\nየጥበብ ዋጋ ከቀይ ዕንቍ ይልቅ ይበልጣል።"
        },
        {
          "verse": "19",
          "text": "የኢትዮጵያ ቶጳዝዮን አይተካከላትም፥\nበጥሩም ወርቅ አትገመትም።"
        },
        {
          "verse": "20",
          "text": "እንግዲያሳ ጥበብ ከወዴት ትመጣለች፧\nየማስተዋልስ ስፍራ ወዴት ነው፧"
        },
        {
          "verse": "21",
          "text": "ከሕያዋን ዅሉ ዐይን ተሰውራለች፥\nከሰማይ ወፎች ተሸሽጋለች።"
        },
        {
          "verse": "22",
          "text": "ጥፋትና ሞት፦ወሬዋን በዦሮዎቻችን ሰማን ብለዋል።"
        },
        {
          "verse": "23",
          "text": "እግዚአብሔር መንገዷን ያስተውላል፥\nርሱም ስፍራዋን ያውቃል።"
        },
        {
          "verse": "24",
          "text": "ርሱም የምድርን ዳርቻ ይመለከታል፥\nከሰማይም በታች ያለውን ዅሉ ያያል።"
        },
        {
          "verse": "25",
          "text": "ለነፋስ ሚዛንን ባደረገለት ጊዜ፥\nውሃዎችንም በስፍር በሰፈረ ጊዜ፥"
        },
        {
          "verse": "26",
          "text": "ለዝናብም ሥርዐትን፥\nለነጐድጓድ መብረቅም መንገድን ባደረገ ጊዜ፥"
        },
        {
          "verse": "27",
          "text": "በዚያን ጊዜ አያት፥ገለጣትም፤\nአዘጋጃትም፥ደግሞም መረመራት።"
        },
        {
          "verse": "28",
          "text": "ሰውንም፦እንሆ፥እግዚአብሔርን መፍራት ጥበብ ነው፤\nከኀጢአትም መራቅ ማስተዋል ነው አለው።"
        }
      ]
    },
    {
      "chapter": 29,
      "verses": [
        {
          "verse": "1",
          "text": "ኢዮብም ምሳሌውን ይመስል ዘንድ ደገመ፥እንዲህም አለ፦"
        },
        {
          "verse": "2",
          "text": "እግዚአብሔር ይጠብቀኝ እንደ ነበረው ጊዜ፥\nእንደ ፊተኛው ወራት ምነው በኾንኹ!"
        },
        {
          "verse": "3",
          "text": "በራሴ ላይ መብራቱ በበራ ጊዜ፥\nእኔም ጨለማውን ዐልፌ በብርሃኑ በኼድኹ ጊዜ፥"
        },
        {
          "verse": "4",
          "text": "በሙሉ ሰውነቴ እንደ ነበርኹ ጊዜ፥\nእግዚአብሔር ድንኳኔን በጋረደ ጊዜ፥"
        },
        {
          "verse": "5",
          "text": "ዅሉን የሚችል አምላክ ከእኔ ጋራ ገና ሳለ፥\nልጆቼም በዙሪያዬ ሳሉ፥"
        },
        {
          "verse": "6",
          "text": "መንገዴ በቅቤ ይታጠብ በነበረ ጊዜ፥\nድንጋዩ የዘይት ፈሳሽ ያፈስ፟ልኝ በነበረ ጊዜ።"
        },
        {
          "verse": "7",
          "text": "ወደከተማዪቱ በር በወጣኹ ጊዜ፥\nበአደባባዩም ወንበሬን ባኖርኹ ጊዜ፥"
        },
        {
          "verse": "8",
          "text": "ጐበዛዝት እኔን አይተው ተሸሸጉ፥\nሽማግሌዎችም ተነሥተው ቆሙ።"
        },
        {
          "verse": "9",
          "text": "አለቃዎቹ ከመናገር ዝም አሉ፥\nእጃቸውንም በአፋቸው ላይ ጫኑ።"
        },
        {
          "verse": "10",
          "text": "የታላላቆቹም ድምፅ አረመመ፤\nምላሳቸውም በትናጋቸው ተጣጋ።"
        },
        {
          "verse": "11",
          "text": "የሰማችኝ ዦሮ አሞገሰችኝ፥\nያየችኝም ዐይን መሰከረችልኝ፤"
        },
        {
          "verse": "12",
          "text": "የሚጮኸውን ችግረኛ፥\nድኻ አደጉንና ረጂ የሌለውን አድኜ ነበርና።"
        },
        {
          "verse": "13",
          "text": "ለጥፋት የቀረበው በረከት በላዬ መጣ፤\nየባልቴቲቱንም ልብ እልል አሠኘኹ።"
        },
        {
          "verse": "14",
          "text": "ጽድቅን ለበስኹ ርሷም ለበሰችኝ፤\nፍርዴም እንደ መጐናጸፊያና እንደ ኵፋር ነበረ።"
        },
        {
          "verse": "15",
          "text": "ለዕውር ዐይን፥\nለዐንካሳ እግር ነበርኹ።"
        },
        {
          "verse": "16",
          "text": "ለድኻው አባት ነበርኹ፤\nየማላውቀውንም ሰው ሙግት መረመርኹ።"
        },
        {
          "verse": "17",
          "text": "የኀጢአተኛውን መንጋጋ ሰበርኹ፥\nየነጠቀውንም ከጥርሱ ውስጥ አስጣልኹ።"
        },
        {
          "verse": "18",
          "text": "እኔም አልኹ፦በልጆቼ መካከል እሞታለኹ፥\nዕድሜዬንም እንደ አሸዋ አበዛለኹ፤"
        },
        {
          "verse": "19",
          "text": "ሥሬ በውሃ ላይ ተዘርግቷል፥\nጠልም በቅርንጫፌ ላይ ያድራል፤"
        },
        {
          "verse": "20",
          "text": "ክብሬ በእኔ ዘንድ ታድሷል፥\nቀስቴም በእጄ ውስጥ ለምልሟል።"
        },
        {
          "verse": "21",
          "text": "ሰዎች እኔን ሰምተው በትዕግሥት ተጠባበቁ፥\nምክሬንም ለማዳመጥ ዝም አሉ።"
        },
        {
          "verse": "22",
          "text": "ከቃሌ በዃላ አንዳች አልመለሱም፤\nንግግሬም በርሱ ላይ ተንጠባጠበ።"
        },
        {
          "verse": "23",
          "text": "ዝናብን እንደሚጠብቁ በትዕግሥት ጠበቁኝ፤\nየጥቢን ዝናብ እንደሚሹ አፋቸውን ከፈቱ።"
        },
        {
          "verse": "24",
          "text": "እነርሱ ባልታመኑ ጊዜ ሣቅኹላቸው፤\nየፊቴንም ብርሃን አላወረዱም።"
        },
        {
          "verse": "25",
          "text": "መንገዳቸውን መረጥኹ፤\nእንደ አለቃ ኾኜ ተቀመጥኹ፤\nንጉሥ በሰራዊቱ መካከል እንደሚኖር፥\nሐዘነተኛዎችን እንደሚያጽናና ኖርኹ።"
        }
      ]
    },
    {
      "chapter": 30,
      "verses": [
        {
          "verse": "1",
          "text": "አኹን ግን በዕድሜ ከእኔ የሚያንሱ፥\nአባቶቻቸውን ከመንጋዬ ውሻዎች ጋራ ለማኖር የናቅዃቸው፥\nበእኔ ላይ ተሣለቁብኝ።"
        },
        {
          "verse": "2",
          "text": "ሙሉ ሰው መኾናቸው ጠፍቶባቸው ነበርና፥\nየእጃቸው ብርታት ለእኔ ምን ይጠቅማል፧"
        },
        {
          "verse": "3",
          "text": "በራብና በቀጠና የመነመኑ ናቸው፤\nየመፍረስና የመፈታት ጨለማ ወዳለበት\nወደ ምድረ በዳ ይሸሻሉ።"
        },
        {
          "verse": "4",
          "text": "በቍጥቋጦ አጠገብ ያለውን\nጨው ጨው የሚለውን አትክልት ይለቅማሉ፤\nየክትክታ ሥር ደግሞ መብላቸው ነው።"
        },
        {
          "verse": "5",
          "text": "ከሰዎች ተለይተው ተሰደዱ፤\nበሌባ ላይ እንደሚጮኽ ይጮኹባቸዋል።"
        },
        {
          "verse": "6",
          "text": "በሸለቆ ፈረፈርና በምድር ጕድጓድ\nበድንጋይም ዋሻ ውስጥ ይኖራሉ።"
        },
        {
          "verse": "7",
          "text": "በቍጥቋጦ መካከል ይጮኻሉ፤\nከሳማ በታች ተሰብስበዋል።"
        },
        {
          "verse": "8",
          "text": "የሰነፎችና የነውረኛዎች ልጆች ናቸው፤\nከምድርም በግርፋት የተባረሩ ናቸው።"
        },
        {
          "verse": "9",
          "text": "አኹንም እኔ መዝፈኛና መተረቻ ኾንዃቸው።"
        },
        {
          "verse": "10",
          "text": "ተጸየፉኝ፥ከእኔም ራቁ፤\nአክታቸውንም በፊቴ መትፋትን አልተዉም።"
        },
        {
          "verse": "11",
          "text": "የቀስቴን አውታር አላልቶብኛል፥አዋርዶኝማል፤\nእነርሱም በፊቴ ልጓማቸውን ፈተ፟ዋል።"
        },
        {
          "verse": "12",
          "text": "በቀኜ በኩል ዱርዬዎች ተነሥተዋል፥\nእግሬንም ይገለብጣሉ፤\nየጥፋታቸውን መንገድ በእኔ ላይ ይጐድባሉ።"
        },
        {
          "verse": "13",
          "text": "ጐዳናዬን ያበላሻሉ፤\nረዳት የሌላቸው ሰዎች መከራዬን ያበዛሉ።"
        },
        {
          "verse": "14",
          "text": "በሰፊ ፍራሽ እንደሚመጡ ይመጡብኛል፤\nበባድማ ውስጥ ይንከባለሉብኛል።"
        },
        {
          "verse": "15",
          "text": "ድንጋጤ በላዬ ተመለሰችብኝ፥\nክብሬንም እንደ ነፋስ ያሳድዷታል፤\nደኅንነቴም እንደ ደመና ዐልፋለች።"
        },
        {
          "verse": "16",
          "text": "አኹንም ነፍሴ በውስጤ ፈሰሰች፤\nየመከራም ዘመን ያዘችኝ።"
        },
        {
          "verse": "17",
          "text": "በሌሊት ዐጥንቴ በደዌ ተነደለች፥\nዥማቶቼም አያርፉም።"
        },
        {
          "verse": "18",
          "text": "ከታላቁ ደዌ ኀይል የተነሣ ልብሴ ተበላሸች፤\nእንደ ቀሚስ ክሳድ ዐነቀችኝ።"
        },
        {
          "verse": "19",
          "text": "ርሱ በጭቃ ውስጥ ጣለኝ፥\nዐፈርና ዐመድም መሰልኹ።"
        },
        {
          "verse": "20",
          "text": "ወዳንተ ጮኽኹ፥አልመለስኽልኝም፤\nተነሣኹ፥አልተመለከትኸኝም።"
        },
        {
          "verse": "21",
          "text": "ተመልሰኽ ጨካኝ ኾንኽብኝ፤\nበእጅኽም ብረታት አስጨነቅኸኝ።"
        },
        {
          "verse": "22",
          "text": "በነፋስ አነሣኸኝ፥በላዩም አስቀመጥኸኝ፤\nበዐውሎ ነፋስ አቀለጥኸኝ።"
        },
        {
          "verse": "23",
          "text": "ለሞት ሕያዋንም ዅሉ ለሚሰበሰቡበት ቤት አሳልፈኽ እንደምትሰጠኝ ዐውቄያለኹና።"
        },
        {
          "verse": "24",
          "text": "ነገር ግን፥ሰው በወደቀ ጊዜ እጁን አይዘረጋምን፧\nበጥፋቱስ ጊዜ አይጮኽምን፧"
        },
        {
          "verse": "25",
          "text": "ጭንቅ ቀን ላገኘው ሰው አላለቀስኹምን፧\nለችግረኛስ ነፍሴ አላዘነችምን፧"
        },
        {
          "verse": "26",
          "text": "ነገር ግን፥በጎነትን በተጠባበቅኹ ጊዜ ክፉ ነገር መጣችብኝ፤\nብርሃንን በትዕግሥት ጠበቅኹ፥ጨለማም መጣ።"
        },
        {
          "verse": "27",
          "text": "አንዠቴ ፈላች፥አላረፈችም፤\nየመከራም ዘመን መጣችብኝ።"
        },
        {
          "verse": "28",
          "text": "ያለፀሓይ በትካዜ ኼድኹ፤\nበጉባኤም መካከል ቆሜ ጮኽኹ።"
        },
        {
          "verse": "29",
          "text": "ለቀበሮ ወንድም፥\nለሰጐንም ባልንጀራ ኾንኹ።"
        },
        {
          "verse": "30",
          "text": "ቍርበቴ ጠቈረ፥ከእኔም ተለይቶ ርግፍግፍ አለ፤\nዐጥንቴም ከትኵሳት የተነሣ ተቃጠለች።"
        },
        {
          "verse": "31",
          "text": "ስለዚህ፥መሰንቆዬ ለሐዘን፥\nእንቢልታዬም ለሚያለቅሱ ቃል ኾነ።"
        }
      ]
    },
    {
      "chapter": 31,
      "verses": [
        {
          "verse": "1",
          "text": "ከዐይኔ ጋራ ቃል ኪዳን ገባኹ፤\nእንግዲህስ ቈንዦዪቱን እንዴት እመለከታለኹ፧"
        },
        {
          "verse": "2",
          "text": "የእግዚአብሔር ዕድል ፈንታ ከላይ፥\nዅሉንም የሚችል አምላክ ርስት ከአርያም ምንድር ነው፧"
        },
        {
          "verse": "3",
          "text": "መዓትስ ለኀጢአተኛ፥\nመለየትስ ለሚበድሉ አይደለችምን፧"
        },
        {
          "verse": "4",
          "text": "መንገዴን አያይምን፧\nርምጃዬንስ ዅሉ አይቈጥርምን፧"
        },
        {
          "verse": "5",
          "text": "6፤በእውነተኛ ሚዛን ልመዘን፥\nእግዚአብሔርም ቅንነቴን ይወቅ።\nበሐሰት ኼጄ እንደ ኾነ\nእግሬም ለሽንገላ ቸኵላ እንደ ኾነ፥"
        },
        {
          "verse": "7",
          "text": "ርምጃዬ ከመንገድ ፈቀቅ ብሎ፥\nልቤም ዐይኔን ተከትሎ፥\nነውርም ከእጄ ጋራ ተጣብቆ እንደ ኾነ፥"
        },
        {
          "verse": "8",
          "text": "እኔ ልዝራ፥ሌላ ሰውም ይብላው፤\nየሚበቅለውም ዅሉ ይነቀል።"
        },
        {
          "verse": "9",
          "text": "ልቤ ወደ ሌላዪቱ ሴት ጐምዥቶ እንደ ኾነ፥\nበባልንጀራዬም ደጅ አድብቼ እንደ ኾነ፥"
        },
        {
          "verse": "10",
          "text": "ሚስቴ ለሌላ ሰው ትፍጭ፥\nሌላዎችም በርሷ ላይ ይጐንበሱ።"
        },
        {
          "verse": "11",
          "text": "ይህ ክፉ አበሳ፥\nፈራጆችም የሚቀጡበት በደል ነውና፤"
        },
        {
          "verse": "12",
          "text": "ይህ እስከ ጥፋት ድረስ የሚበላ እሳት፥\nቡቃያዬንም ዅሉ የሚነቅል ነውና።"
        },
        {
          "verse": "13",
          "text": "ወንድ ባሪያዬ ወይም ሴት ባሪያዬ ከእኔ ጋራ በተሟገቱ ጊዜ፥\nሙግታቸውን ንቄ እንደ ኾነ፥"
        },
        {
          "verse": "14",
          "text": "እግዚአብሔር በተነሣ ጊዜ ምን አደርጋለኹ፧\nበጐበኘኝ ጊዜ ምን እመልስለታለኹ፧"
        },
        {
          "verse": "15",
          "text": "እኔን በማሕፀን የፈጠረ ርሱንስ የፈጠረው አይደለምን፧\nበማሕፀንስ ውስጥ የሠራን አንድ አይደለንምን፧"
        },
        {
          "verse": "16",
          "text": "ድኻውን ከልመናው ከልክዬ፥\nየመበለቲቱን ዐይን አጨልሜ እንደ ኾነ፥"
        },
        {
          "verse": "17",
          "text": "እንጀራዬን ለብቻዬ በልቼ እንደ ኾነ፥\nድኻ አደጉም ደግሞ ከርሱ ሳይበላ ቀርቶ እንደ ኾነ፤"
        },
        {
          "verse": "18",
          "text": "ርሱን ግን ከታናሽነቴ ዠምሬ እንደ አባቱ ከእኔ ጋራ አሳድጌው ነበር፥\nርሷንም ከእናቴ ማሕፀን ዠምሬ መራዃት፤"
        },
        {
          "verse": "19",
          "text": "ዕራቍቱን የኾነው ሰው ሲጠፋ፥\nወይም ድኻ ያለልብስ ሲኾን አይቼ እንደ ኾነ፥"
        },
        {
          "verse": "20",
          "text": "ጐንና ጐኑ ያልባረከችኝ፥\nበበጎቼም ጠጕር ያልሞቀ እንደ ኾነ፤"
        },
        {
          "verse": "21",
          "text": "በበሩ ረዳት ስላየኹ፥\nበድኻ አደጉ ላይ እጄን አንሥቼ እንደ ኾነ፥"
        },
        {
          "verse": "22",
          "text": "ትከሻዬ ከመሠረቷ ትውደቅ፥\nክንዴም ከመገናኛዋ ትሰበር።"
        },
        {
          "verse": "23",
          "text": "የእግዚአብሔር መዓት አስደንግጦኛልና፤\nበክብሩም ፊት ምንም ለማድረግ አልቻልኹም።"
        },
        {
          "verse": "24",
          "text": "ወርቅን ተስፋ አድርጌ፥\nጥሩውንም ወርቅ፦ባንተ እታመናለኹ ብዬ እንደ ኾነ፤"
        },
        {
          "verse": "25",
          "text": "ሀብቴ ስለ በዛ፥\nእጄም ብዙ ስላገኘች ደስ ብሎኝ እንደ ኾነ፤"
        },
        {
          "verse": "26",
          "text": "ፀሓይ ሲበራ\nጨረቃ በክብር ስትኼድ አይቼ፥"
        },
        {
          "verse": "27",
          "text": "ልቤ በስውር ተታሎ፟፥\nአፌም እጄን ስሞ እንደ ኾነ፤"
        },
        {
          "verse": "28",
          "text": "ልዑል እግዚአብሔርን በካድኹ ነበርና፥\nይህ ደግሞ ፈራጆች የሚቀጡበት በደል በኾነ ነበር።"
        },
        {
          "verse": "29",
          "text": "በሚጠላኝ መጥፋት ደስ ብሎኝ\nክፉ ነገርም ባገኘው ጊዜ ሐሤት አድርጌ እንደ ኾነ፤"
        },
        {
          "verse": "30",
          "text": "ነገር ግን፥በመርገም ነፍሱን በመሻት\nአንደበቴን ኀጢአት ይሠራ ዘንድ አልሰጠኹም፤"
        },
        {
          "verse": "31",
          "text": "በድንኳኔ የሚኖሩ ሰዎች፦\nበከብቱ ሥጋ ያልጠገበ ማን ይገኛል፧ብለው እንደ ኾነ፤"
        },
        {
          "verse": "32",
          "text": "መጻተኛው ግን በሜዳ አያድርም ነበር፥\nደጄንም ለመንገደኛ እከፍት ነበር፤"
        },
        {
          "verse": "33",
          "text": "በደሌንም በብብቴ በመሸሸግ\nኀጢአቴን እንደ ሰው ሰውሬ እንደ ኾነ፤"
        },
        {
          "verse": "34",
          "text": "ከሕዝብ ብዛት ፈርቼ፥\nየዘመዶቼም ንቀት አስደንግጦኝ፥\nዝም ብዬ ከደጅ ያልወጣኹ እንደ ኾነ፤"
        },
        {
          "verse": "35",
          "text": "የሚያዳምጠኝ ምነው በኖረልኝ!\nእንሆ፥የእጄ ምልክት\nዅሉን የሚችል አምላክ ይመልስልኝ፤\nከባላጋራዬ የተጻፈው የክስ ጽሑፍ ምነው በተገኘልኝ!"
        },
        {
          "verse": "36",
          "text": "በትከሻዬ ላይ እሸከመው፥\nአክሊልም አድርጌ በራሴ አስረው ነበር፤"
        },
        {
          "verse": "37",
          "text": "የርምጃዬን ቍጥር አስታውቀው፥\nእንደ አለቃም ኾኜ አቀርብለት ነበር።"
        },
        {
          "verse": "38",
          "text": "ዕርሻዬ በእኔ ላይ ጮኻ እንደ ኾነ፥\nትልሞቿም ባንድ ላይ አልቅሰው እንደ ኾነ፤"
        },
        {
          "verse": "39",
          "text": "ፍሬዋን ያለዋጋ በልቼ፥\nየባለቤቶችንም ነፍስ አሳዝኜ እንደ ኾነ፥"
        },
        {
          "verse": "40",
          "text": "በስንዴ ፋንታ አሜከላ፥\nበገብስም ፋንታ ኵርንችት ይውጣብኝ።የኢዮብ ቃል ተፈጸመ።"
        }
      ]
    },
    {
      "chapter": 32,
      "verses": [
        {
          "verse": "1",
          "text": "ኢዮብም ራሱን ጻድቅ አድርጎ ነበርና፥እነዚያ ሦስቱ ሰዎች መመለስን ተዉ።"
        },
        {
          "verse": "2",
          "text": "ከራም ወገን የኾነ የቡዛዊው የባርክኤል ልጅ የኤሊሁ ቍጣ ነደደ፤ከእግዚአብሔር ይልቅ ራሱን ጻድቅ  አድርጎ ነበርና፥ኢዮብን ተቈጣው።"
        },
        {
          "verse": "3",
          "text": "ደግሞም በኢዮብ ፈረዱበት እንጂ የሚገ፟ባ፟ መልስ ስላላገኙ፥በሦስቱ ባልንጀራዎቹ ላይ ተቈጣ።"
        },
        {
          "verse": "4",
          "text": "ኤሊሁ ግን ከርሱ ይልቅ ሽማግሌዎች ነበሩና፥ከኢዮብ ጋራ መናገርን ጠብቆ ነበር።"
        },
        {
          "verse": "5",
          "text": "ኤሊሁም በነዚህ በሦስቱ ሰዎች አፍ መልስ እንደሌለ ባየ ጊዜ ቍጣው ነደደ።"
        },
        {
          "verse": "6",
          "text": "የቡዛዊውም የባርክኤል ልጅ ኤሊሁ ተናገረ እንዲህም አለ፦\nእኔ በዕድሜ ታናሽ ነኝ፥እናንተ ግን ሽማግሌዎች ናችኹ፤\nስለዚህም ሠጋኹ፤ዕውቀቴን እገልጥላችኹ ዘንድ ፈራኹ።"
        },
        {
          "verse": "7",
          "text": "እንደዚህም አልኹ፦ዓመታት በተናገሩ ነበር፥\nየዓመታትም ብዛት ጥበብን ባስተማረች ነበር።"
        },
        {
          "verse": "8",
          "text": "ነገር ግን፥በሰው ውስጥ መንፈስ አለ፥\nዅሉንም የሚችል የአምላክ እስትንፋስ ማስተዋልን ይሰጣል።"
        },
        {
          "verse": "9",
          "text": "በዕድሜ ያረጁ ጠቢባን አይደሉም፥\nሽማግሌዎችም ፍርድን አያስተውሉም።"
        },
        {
          "verse": "10",
          "text": "ስለዚህም፦ስሙኝ፤\nእኔ ደግሞ ዕውቀቴን እገልጥላችዃለኹ አልኹ።"
        },
        {
          "verse": "11",
          "text": "እንሆ፥ቃላችኹን በትዕግሥት ጠበቅኹ፤\nየምትናገሩትን ነገር እስክትመረምሩ ድረስ፤\nብልኀታችኹን አዳመጥኹ።"
        },
        {
          "verse": "12",
          "text": "እንዲሁም ልብ አደረግኹ፤\nእንሆም፥በእናንተ መካከል ኢዮብን ያስረዳ፥\nወይም ለቃሉ የመለሰ የለም።"
        },
        {
          "verse": "13",
          "text": "እናንተም፦ጥበብን አግኝተናል፤\nእግዚአብሔር ነው እንጂ ሰው አያሸንፈውም እንዳትሉ ተጠንቀቁ።"
        },
        {
          "verse": "14",
          "text": "ርሱ ግን ቃሉን በእኔ ላይ አልተናገረም፤\nእኔም በንግግራችኹ አልመልስለትም።"
        },
        {
          "verse": "15",
          "text": "እነርሱ ደነገጡ፥ዳግመኛም አልመለሱም፤\nየሚናገሩትንም ዐጡ።"
        },
        {
          "verse": "16",
          "text": "እነርሱ አልተናገሩምና፥\nቆመው ዳግመኛ አልመለሱምና እኔ በትዕግሥት እጠብቃለኹን፧"
        },
        {
          "verse": "17",
          "text": "እኔ ደግሞ ፈንታዬን እመልሳለኹ፥\nዕውቀቴንም እገልጣለኹ፤"
        },
        {
          "verse": "18",
          "text": "እኔ ቃል ተሞልቻለኹና፥\nበውስጤም ያለ መንፈስ አስገድዶኛልና።"
        },
        {
          "verse": "19",
          "text": "በተሓ ጠጅ እንደ ተሞላና ሊቀደድ እንደ ቀረበ አቍማዳ፥\nሊፈነዳ እንደማይችል እንደ ወይን ጠጅ\nአቍማዳ፥እንሆ፥አንዠቴ ኾነ።"
        },
        {
          "verse": "20",
          "text": "ጥቂት እንድተነፍስ እናገራለኹ፤\nከንፈሬን ገልጬ እመልሳለኹ።"
        },
        {
          "verse": "21",
          "text": "ለሰው ፊት ግን አላደላም፤\nሰውንም አላቈላምጥም።"
        },
        {
          "verse": "22",
          "text": "በማቈላመጥ እናገር ዘንድ አላውቅምና፤\nያለዚያስ ፈጣሪዬ ፈጥኖ ከሕይወቴ ይለየኝ ነበር።"
        }
      ]
    },
    {
      "chapter": 33,
      "verses": [
        {
          "verse": "1",
          "text": "ነገር ግን፥ኢዮብ ሆይ፥ንግግሬን እንድትሰማ፥\nቃሌንም ዅሉ እንድታደምጥ እለምንኻለኹ።"
        },
        {
          "verse": "2",
          "text": "እንሆ፥አፌን ከፍቻለኹ፥\nአንደበቴም በትናጋዬ ተናግሯል።"
        },
        {
          "verse": "3",
          "text": "ቃሌ የልቤን ቅንነት ያወጣል፤\nከንፈሮቼም የሚያውቁትን በቅንነት ይናገራሉ።"
        },
        {
          "verse": "4",
          "text": "የእግዚአብሔር መንፈስ ፈጠረኝ፥\nዅሉንም የሚችል የአምላክ እስትንፋስ ሕይወት ሰጠኝ።"
        },
        {
          "verse": "5",
          "text": "ይቻልኽ እንደ ኾነ መልስልኝ፤\nቃልኽንም አዘጋጅተኽ በፊቴ ቁም።"
        },
        {
          "verse": "6",
          "text": "እንሆ፥በእግዚአብሔር ፊት እኔ እንደ አንተ ነኝ፤\nእኔ ደግሞ ከጭቃ የተፈጠርኹ ነኝ።"
        },
        {
          "verse": "7",
          "text": "እንሆ፥ግርማዬ አታስፈራኽም\nእጄም አትከብድብኽም።"
        },
        {
          "verse": "8",
          "text": "በዦሮዬ ተናግረኻል፥\nየቃልኽንም ድምፅ ሰምቻለኹ፥እንዲህም ብለኻል።"
        },
        {
          "verse": "9",
          "text": "እኔ ያለመተላለፍ ንጹሕ ነኝ፤\nያለነውር ነኝ፥ኀጢአትም የለብኝም፤"
        },
        {
          "verse": "10",
          "text": "እንሆ፥ምክንያት አግኝቶብኛል፥\nእንደ ጠላቱም ቈጥሮኛል፤"
        },
        {
          "verse": "11",
          "text": "እግሬን በግንድ አጣበቀ፥\nመንገዴንም ዅሉ ተመለከተ።"
        },
        {
          "verse": "12",
          "text": "እንሆ፥አንተ በዚህ ጻድቅ አይደለኽም፤\nእግዚአብሔር ከሰው ይበልጣል ብዬ እመልስልኻለኹ።"
        },
        {
          "verse": "13",
          "text": "አንተ፦ለቃሌ ዅሉ አይመልስልኝም ብለኽ፥\nስለ ምን ከርሱ ጋራ ትከራከራለኽ፧"
        },
        {
          "verse": "14",
          "text": "እግዚአብሔር ባንድ መንገድ በሌላም ይናገራል፤\nሰው ግን አያስተውለውም።"
        },
        {
          "verse": "15",
          "text": "በሕልም፥በሌሊት ራእይ፥\nዐፍላ እንቅልፍ በሰዎች ላይ ሲወድቅ፥\nበዐልጋ ላይ ተኝተው ሳሉ፥"
        },
        {
          "verse": "16",
          "text": "በዚያን ጊዜ የሰዎችን ዦሮ ይከፍታል፥\nበተግሣጹም ያስደነግጣቸዋል፥"
        },
        {
          "verse": "17",
          "text": "ሰውን ከክፉ ሥራው ይመልሰው ዘንድ\nከሰውም ትዕቢትን ይሰውር ዘንድ፤"
        },
        {
          "verse": "18",
          "text": "ነፍሱን ከጕድጓድ፥\nበሰይፍም እንዳይጠፋ ሕይወቱን ይጠብቃል።"
        },
        {
          "verse": "19",
          "text": "ደግሞ በዐልጋ ላይ በደዌ ይገሥጸዋል፥\nዐጥንቱንም ዅሉ ያደነዝዛል።"
        },
        {
          "verse": "20",
          "text": "ሕይወቱም እንጀራን፥\nነፍሱም ጣፋጭ መብልን ትጠላለች።"
        },
        {
          "verse": "21",
          "text": "ሥጋው እስከማይታይ ድረስ ይሰለስላል፤\nተሸፍኖ የነበረውም ዐጥንት ይገለጣል።"
        },
        {
          "verse": "22",
          "text": "ነፍሱ ወደ ጕድጓዱ፥\nሕይወቱም ወደሚገድሏት ቀርባለች።"
        },
        {
          "verse": "23",
          "text": "የቀናውን መንገድ ለሰው ያስታውቀው ዘንድ፥\nከሺሕ አንድ ኾኖ የሚተረጕም መልአክ ቢገኝለት፥"
        },
        {
          "verse": "24",
          "text": "እየራራለት።\nቤዛ አግኝቻለኹና\nወደ ጕድጓድ እንዳይወርድ አድነው ቢለው፥"
        },
        {
          "verse": "25",
          "text": "ሥጋው እንደ ሕፃን ሥጋ ይለመልማል፤\nወደጕብዝናውም ዘመን ይመለሳል።"
        },
        {
          "verse": "26",
          "text": "ወደ እግዚአብሔር ይጸልያል፥\nርሱም ሞገስን ይሰጠዋል\nፊቱንም በደስታ ያሳየዋል፤\nለሰውም ጽድቁን ይመልስለታል።"
        },
        {
          "verse": "27",
          "text": "ርሱም በሰው ፊት እየዘመረ፦\nእኔ በድያለኹ፥ቅኑንም አጣምሜያለኹ፤\nየሚገ፟ባ፟ኝንም ብድራት አልተቀበልኹም፤"
        },
        {
          "verse": "28",
          "text": "ነፍሴ ወደ ጕድጓድ እንዳትወርድ አድኗታል፥\nሕይወቴም ብርሃንን ታያለች ይላል።"
        },
        {
          "verse": "29",
          "text": "እግዚአብሔር ይህን ዅሉ\nኹለት ጊዜና ሦስት ጊዜ ከሰው ጋራ ያደርጋል፤"
        },
        {
          "verse": "30",
          "text": "ይህም ነፍሱን ከጕድጓድ ይመልስ ዘንድ፥\nበሕያዋንም ብርሃን ያበራ ዘንድ ነው።"
        },
        {
          "verse": "31",
          "text": "ኢዮብ ሆይ፥አድምጥ፥እኔንም ስማ፤\nዝም በል፥እኔም እናገራለኹ።"
        },
        {
          "verse": "32",
          "text": "ነገር ቢኖርኽ መልስልኝ፤\nትጸድቅ ዘንድ እወዳ፟ለኹና ተናገር።"
        },
        {
          "verse": "33",
          "text": "ያለዚያም እኔን ስማ፤\nዝም በል፥እኔም ጥበብን አስተምርኻለኹ።"
        }
      ]
    },
    {
      "chapter": 34,
      "verses": [
        {
          "verse": "1",
          "text": "ኤሊሁም ደግሞ መለሰ፥እንዲህም አለ፦"
        },
        {
          "verse": "2",
          "text": "እናንተ ጥበበኛዎች፥ቃሌን ስሙ፤\nእናንተም ዐዋቂዎች፥ወደ እኔ አድምጡ።"
        },
        {
          "verse": "3",
          "text": "ትናጋ መብልን እንደሚቀምስ፥\nዦሮ ቃልን ትለያለችና።"
        },
        {
          "verse": "4",
          "text": "ቅን የኾነውን ነገር እንምረጥ፤\nመልካሙንም ነገር በመካከላችን እንወቅ።"
        },
        {
          "verse": "5",
          "text": "ኢዮብ፦እኔ ጻድቅ ነኝ፥\nእግዚአብሔር ግን ፍርዴን አስወገደ፤"
        },
        {
          "verse": "6",
          "text": "ምንም እውነተኛ ብኾን እንደ ውሸተኛ ተቈጠርኹ፤\nምንም ባልበድል ቍስሌ የማይፈወስ ነው ብሏል።"
        },
        {
          "verse": "7",
          "text": "8፤9፤ኢዮብም፦በእግዚአብሔር መደሰት\nለሰው ምንም አይጠቅምም ብሏልና፥\nከበደለኛዎች ጋራ የሚተባበር፥\nክፉ ከሚያደርጉስ ጋራ የሚኼድ፥\nመሳለቅን እንደ ውሃ የሚጠጣት\nእንደ ኢዮብ ያለ ሰው ማን ነው፧"
        },
        {
          "verse": "10",
          "text": "ስለዚህ፥እናንተ አእምሮ ያላችኹ ሰዎች፥ስሙኝ፤\nክፋትን ያደርግ ዘንድ ከእግዚአብሔር፥\nበደልንም ይሠራ ዘንድ ዅሉን ከሚችል አምላክ ይራቅ።"
        },
        {
          "verse": "11",
          "text": "ለሰው ሥራውን ይመልስለታል፥\nሰውም እንደ መንገዱ ያገኝ ዘንድ ያደርጋል።"
        },
        {
          "verse": "12",
          "text": "በእውነት እግዚአብሔር ክፉ አይሠራም፥\nዅሉንም የሚችል አምላክ ፍርድን ጠማማ አያደርግም።"
        },
        {
          "verse": "13",
          "text": "ምድርን ዐደራ የሰጠው ማን ነው፧\nዓለምንስ ዅሉ በርሱ ላይ ያኖረ ማን ነው፧"
        },
        {
          "verse": "14",
          "text": "ርሱ ልቡን ወደ ራሱ ቢመልስ፥\nመንፈሱንና እስትንፋሱን ወደ ራሱ ቢሰበስብ፥"
        },
        {
          "verse": "15",
          "text": "ሥጋ ለባሽ ዅሉ በአንድነት ይጠፋል፥\nሰውም ወደ ዐፈር ይመለሳል።"
        },
        {
          "verse": "16",
          "text": "አስተዋይ ብትኾን ይህን ስማ፤\nየንግግሬንም ቃል አድምጥ።"
        },
        {
          "verse": "17",
          "text": "በእውኑ ጽድቅን የሚጠላ ይሠለጥናልን፧\nጻድቅና ኀያል የኾነውስ በደለኛ ታደርገዋለኽን፧"
        },
        {
          "verse": "18",
          "text": "ማንም ሰው ንጉሡን፦በደለኛ ነኽ፥\nመኳንንቱንም፦ክፉዎች ናችኹ ይላልን፧"
        },
        {
          "verse": "19",
          "text": "እነርሱ ዅሉ የእጁ ሥራ ናቸውና፥\nበአለቃዎች ፊት አያደላም፥\nባለጠጋውንም ሰው ከድኻው ይበልጥ አይመለከትም።"
        },
        {
          "verse": "20",
          "text": "እነርሱ በመንፈቀ ሌሊት በድንገት ይሞታሉ፤\nሕዝቡ ተንቀጥቅጦ ያልፋል፥\nኀያላንም ያለእጅ ይነጠቃሉ።"
        },
        {
          "verse": "21",
          "text": "ዐይኖቹ በሰው መንገድ ላይ ናቸው፥\nርምጃውንም ዅሉ ያያል።"
        },
        {
          "verse": "22",
          "text": "ኀጢአትን የሚሠሩ ይሰወሩበት ዘንድ\nጨለማ ወይም የሞት ጥላ የለም።"
        },
        {
          "verse": "23",
          "text": "ሰው በእግዚአብሔር ፊት ለመፈራረድ እንዲመጣ\nጊዜ አይወሰንለትም።"
        },
        {
          "verse": "24",
          "text": "ታላላቆችን ያለምርመራ ይሰባብራል፥\nበእነርሱም ፋንታ ሌላዎችን ያቆማል።"
        },
        {
          "verse": "25",
          "text": "ሥራቸውን ያውቃል፤\nእንዲደቁ፟ም በሌሊት ይገለባብጣቸዋል።"
        },
        {
          "verse": "26",
          "text": "ሰዎች እያዩ እንደ ክፉዎች ይመታቸዋል፤"
        },
        {
          "verse": "27",
          "text": "28፤የድኻውን ልቅሶ ወደ ርሱ ያደርሱ ዘንድ፥\nርሱም የችግረኛውን ድምፅ ይሰማ ዘንድ፥\nርሱን ከመከተል ፈቀቅ ብለዋልና፥\nከመንገዱም ዅሉ አንዱን አልተመለከቱምና።"
        },
        {
          "verse": "29",
          "text": "በሕዝብ ወይም በሰው ዘንድ ቢኾን፥\nርሱ ቢያሳርፍ የሚፈርድ ማን ነው፧\nፊቱንስ ቢሰውር የሚያየው ማን ነው፧"
        },
        {
          "verse": "30",
          "text": "ይህም ዝንጉ ሰው እንዳይነግሥ፥\nሕዝቡም የሚያጠምድ እንዳይኖር ነው።"
        },
        {
          "verse": "31",
          "text": "እግዚአብሔርን፦እኔ ሳልበድል ቅጣት ተቀበልኹ፤"
        },
        {
          "verse": "32",
          "text": "የማላየውን ነገር አንተ አስተምረኝ፤\nኀጢአትንም ሠርቼ እንደ ኾነ፥\nደግሜ አልሠራም የሚለው ማን ነው፧"
        },
        {
          "verse": "33",
          "text": "በእውኑ አንተ ጥለኸዋልና፥\nፍዳው አንተ እንደምትወደ፟ው ይኾናልን፧\nአንተ ትመርጣለኽ እንጂ እኔ አይደለኹም፤\nስለዚህ የምታውቀውን ተናገር።"
        },
        {
          "verse": "34",
          "text": "የሚሰሙኝ ጥበበኛዎች ዅሉ፥\nአስተዋዮችም እንዲህ ይሉኛል።"
        },
        {
          "verse": "35",
          "text": "ኢዮብ ያለዕውቀት ተናግሯል፥\nቃሉም በአእምሮ አይደለችም።"
        },
        {
          "verse": "36",
          "text": "ኢዮብ እስከ ፍጻሜ ድረስ ምነው በተፈተነ ኖሮ!\nርሱ እንደ ክፉዎች መልሷልና፤"
        },
        {
          "verse": "37",
          "text": "በኀጢአቱም ላይ ዐመፅን ጨምሯልና፥\nበእኛም መካከል በእጁ ያጨበጭባልና፥\nቃልንም በእግዚአብሔር ላይ ያበዛልና።"
        }
      ]
    },
    {
      "chapter": 35,
      "verses": [
        {
          "verse": "1",
          "text": "ኤሊሁም ደግሞ መለሰ እንዲህም አለ፦"
        },
        {
          "verse": "2",
          "text": "ይህ ጽድቅ እንደ ኾነ ታስባለኽን፧\nወይስ፦በእግዚአብሔር ፊት እኔ ጻድቅ ነኝ ትላለኽን፧"
        },
        {
          "verse": "3",
          "text": "አንተ፦ምን ጥቅም አለኽ፧\nኀጢአት ሠርቼ ከማገኘው ይልቅ ኀጢአት ባልሠራ ኖሮ ምን እጠቀማለኹ፧ብለኽ ጠይቀኻልና።"
        },
        {
          "verse": "4",
          "text": "እኔ ለአንተና ከአንተ ጋራ ላሉ ለባልንጀራዎችኽ እመልሳለኹ።"
        },
        {
          "verse": "5",
          "text": "ዐይኖችኽን ወደ ሰማይ አቅንተኽ እይ፤\nከአንተም ከፍ ከፍ ያሉትን ደመናት ተመልከት።"
        },
        {
          "verse": "6",
          "text": "ኀጢአት ብትሠራ ምን ትጐዳዋለኽ፧\nመተላለፍኽስ ቢበዛ ምን ታደርገዋለኽ፧"
        },
        {
          "verse": "7",
          "text": "ጻድቅስ ብትኾን ምን ትሰጠዋለኽ፧\nወይስ ከእጅኽ ምንን ይቀበላል፧"
        },
        {
          "verse": "8",
          "text": "እንደ አንተ ያለውን ሰው ክፋትኽ ይጐዳዋል፤\nለሰውም ልጅ ጽድቅኽ ይጠቅመዋል።"
        },
        {
          "verse": "9",
          "text": "ከግፍ ብዛት የተነሣ ሰዎች ይጮኻሉ፤\nከኀያላንም ክንድ የተነሣ ለርዳታ ይጠራሉ።"
        },
        {
          "verse": "10",
          "text": "11፤ነገር ግን፦በሌሊት መዝሙርን የሚሰጥ፥\nከምድርም እንስሳዎች ይልቅ የሚያስተምረን\nከሰማይም ወፎች ይልቅ ጥበበኛዎች የሚያደርገን፤\nፈጣሪዬ እግዚአብሔር ወዴት ነው፧የሚል የለም።"
        },
        {
          "verse": "12",
          "text": "በዚያ ስለ ክፉ ሰዎች ትዕቢት ይጮኻሉ፥\nርሱ ግን አይመልስላቸውም።"
        },
        {
          "verse": "13",
          "text": "በእውነት እግዚአብሔር ከንቱ ነገርን አይሰማም፥\nዅሉን የሚችል አምላክም አይመለከተውም፤"
        },
        {
          "verse": "14",
          "text": "ይልቁንም፦አላየውም፤\nነገሩ በርሱ ፊት ነው፥እኔም አጠብቀዋለኹ ስትል።"
        },
        {
          "verse": "15",
          "text": "አኹን ግን በቍጣው አልጐበኘምና።\nበኀጢአት እጅግ አያስብም ትላለኽ።"
        },
        {
          "verse": "16",
          "text": "ስለዚህ፥ኢዮብ አፉን በከንቱ ይከፍታል፥\nያለዕውቀትም ቃሉን ያበዛል።"
        }
      ]
    },
    {
      "chapter": 36,
      "verses": [
        {
          "verse": "1",
          "text": "ኤሊሁም ደግሞ መለሰ እንዲህም አለ፦"
        },
        {
          "verse": "2",
          "text": "ገና ስለ እግዚአብሔር የሚነገር አለኝና\nጥቂት ቈየኝ፥እኔም አስታውቅኻለኹ።"
        },
        {
          "verse": "3",
          "text": "ዕውቀቴን ከሩቅ አመጣለኹ፥\nፈጣሪዬንም፦ጻድቅ ነው እላለኹ።"
        },
        {
          "verse": "4",
          "text": "ቃሌ በእውነት ያለሐሰት ነው፤\nበዕውቀትም ፍጹም የኾነ ከአንተ ጋራ አለ።"
        },
        {
          "verse": "5",
          "text": "እንሆ፥እግዚአብሔር ኀያል ነው፥ማንንም አይንቅም፤\nርሱም በማስተዋል ብርታት ኀያል ነው።"
        },
        {
          "verse": "6",
          "text": "ርሱ የበደለኛዎችን ሕይወት አያድንም፤\nለችግረኛዎች ግን ፍርዱን ይሰጣል።"
        },
        {
          "verse": "7",
          "text": "ዐይኑን ከጻድቃን ላይ አያርቅም፤\nለዘለዓለምም ከነገሥታት ጋራ በዙፋን ላይ ያስቀምጣቸዋል፥\nእነርሱም ከፍ ከፍ ይላሉ።"
        },
        {
          "verse": "8",
          "text": "በሰንሰለት ቢታሰሩ፥\nወይም በችግር ገመድ ቢጠመዱ፥"
        },
        {
          "verse": "9",
          "text": "ሥራቸውንና መተላለፋቸውን\nበትዕቢትም እንዳደረጉ ይናገራቸዋል።"
        },
        {
          "verse": "10",
          "text": "ዦሯቸውን ለተግሣጽ ይከፍተዋል፥\nከኀጢአትም ይመለሱ ዘንድ ያዛ፟ቸዋል።"
        },
        {
          "verse": "11",
          "text": "ቢሰሙ ቢያገለግሉትም፥\nዕድሜያቸውን በልማት፥\nዘመናቸውንም በተድላ ይፈጽማሉ።"
        },
        {
          "verse": "12",
          "text": "ባይሰሙ ግን በሰይፍ ይጠፋሉ፥\nያለዕውቀትም ይሞታሉ።"
        },
        {
          "verse": "13",
          "text": "ዝንጉዎች ግን ቍጣን ያዘጋጃሉ፤\nርሱም ባሰራቸው ጊዜ አይጮኹም።"
        },
        {
          "verse": "14",
          "text": "በሕፃንነታቸው ሳሉ ይሞታሉ፥\nሕይወታቸውም በሰዶማውያን መካከል ይጠፋል።"
        },
        {
          "verse": "15",
          "text": "የተቸገረውን በችግሩ ያድነዋል፤\nበመከራም ዦሯቸውን ይገልጣል።"
        },
        {
          "verse": "16",
          "text": "እንዲሁም አንተን ከመከራ\nችግር ወደሌለበት ወደ ሰፊ ስፍራ በወሰደኽ ነበር፥\nበማእዱኽ ላይ የተዘጋጀውም ስብ በሞላበት ነበር።"
        },
        {
          "verse": "17",
          "text": "አንተ ግን በበደለኛዎች ፍርድ የተሞላኽ ነኽ፤\nስለዚህ ፍርድና ብይን ይይዝኻል።"
        },
        {
          "verse": "18",
          "text": "ቍጣ ለስድብ አያታል፟ኽ፤\nየማማለጃም ብዛት ፈቀቅ አያድርግኽ።"
        },
        {
          "verse": "19",
          "text": "ባለጠግነትኽ የኀይልኽም ብርታት ዅሉ\nያለችግር እንድትኾን ሊረዳኽ ይችላልን፧"
        },
        {
          "verse": "20",
          "text": "ወገኖች ከስፍራቸው የሚወጡበትን ሌሊት አትመኝ።"
        },
        {
          "verse": "21",
          "text": "ከመከራ ይልቅ ይህን መርጠኻልና፥\nኀጢአትን እንዳትመለከት ተጠንቀቅ።"
        },
        {
          "verse": "22",
          "text": "እንሆ፥እግዚአብሔር በኀይሉ ከፍ ያለውን ነገር ያደርጋል፤\nእንደ ርሱስ ያለ አስተማሪ ማን ነው፧"
        },
        {
          "verse": "23",
          "text": "መንገዱን ማን አዘዘለት፧\nወይስ፦ኀጢአትን ሠርተኻል የሚለው ማን ነው፧"
        },
        {
          "verse": "24",
          "text": "ሰዎች የዘመሩትን ሥራውን ታከብር ዘንድ ዐስብ።"
        },
        {
          "verse": "25",
          "text": "ሰዎች ዅሉ ተመልክተውታል፤\nሰውም ከሩቅ ያየዋል።"
        },
        {
          "verse": "26",
          "text": "እንሆ፥እግዚአብሔር ታላቅ ነው፥እኛም አናውቀውም።\nየዘመኑም ቍጥር አይመረመርም።"
        },
        {
          "verse": "27",
          "text": "የውሃውን ነጠብጣብ ወደ ላይ ይስባል፥\nዝናብም ከጉም ይንጠባጠባል፤"
        },
        {
          "verse": "28",
          "text": "ደመናት ያዘንባሉ፥\nበሰዎችም ላይ በብዙ ያንጠባጥባሉ።"
        },
        {
          "verse": "29",
          "text": "የደመናውንም መዘርጋት፥\nየማደሪያውንም ነጐድጓድ የሚያስተውል ማን ነው፧"
        },
        {
          "verse": "30",
          "text": "እንሆ፥በዙሪያው ብርሃኑን ይዘረጋል፤\nየባሕሩንም ጥልቀት ይከድናል።"
        },
        {
          "verse": "31",
          "text": "በእነዚህ በአሕዛብ ላይ ይፈርዳል፤\nብዙም ምግብ ይሰጣል።"
        },
        {
          "verse": "32",
          "text": "እጆቹን በብርሃን ይሰውራል፥\nበጠላቱም ላይ ይወጣ ዘንድ ያዘ፟ዋል፤"
        },
        {
          "verse": "33",
          "text": "የነጐድጓድ ድምፅ ስለ ርሱ ይናገራል፤\nእንስሳዎችም ደግሞ ስለሚመጣው ውሽንፍር ይጮኻሉ።"
        }
      ]
    },
    {
      "chapter": 37,
      "verses": [
        {
          "verse": "1",
          "text": "ስለዚህም ልቤ ተንቀጠቀጠ፥\nከስፍራውም ተንቀሳቀሰ።"
        },
        {
          "verse": "2",
          "text": "የድምፁን መትመም ስሙ፥\nከአፉም የሚወጣውን ጕርምርምታ አድምጡ።"
        },
        {
          "verse": "3",
          "text": "ርሱን ወደ ሰማያት ዅሉ ታች፥\nብርሃኑንም ወደ ምድር ዳርቻ ይሰዳ፟ል።"
        },
        {
          "verse": "4",
          "text": "በስተዃላው ድምፅ ይጮኻል፤\nበግርማውም ድምፅ ያንጐደጕዳል፤\nድምፁም በተሰማ ጊዜ\nመብረቁን አይከለክልም።"
        },
        {
          "verse": "5",
          "text": "እግዚአብሔር በድምፁ ድንቅኛ ያንጐደጕዳል፤\nእኛም የማናስተውለውን ታላቅ ነገር ያደርጋል።"
        },
        {
          "verse": "6",
          "text": "በረዶውንና ውሽንፍሩን ብርቱንም ዝናብ፦\nበምድር ላይ ውደቁ ይላል።"
        },
        {
          "verse": "7",
          "text": "ሰው ዅሉ ሥራውን ያውቅ ዘንድ\nየሰውን ዅሉ እጅ ያትማል።"
        },
        {
          "verse": "8",
          "text": "አውሬዎቹም ወደ ጫካው ይገባሉ፥\nበዋሾቻቸውም ይቀመጣሉ።"
        },
        {
          "verse": "9",
          "text": "ከተሰወረ ማደሪያውም ዐውሎ ነፋስ፥\nከሰሜንም ብርድ ይወጣል።"
        },
        {
          "verse": "10",
          "text": "ከእግዚአብሔር እስትንፋስ ውርጭ ተሰጥቷል፤\nየውሃዎችም ስፋት ይጠባ፟ል።"
        },
        {
          "verse": "11",
          "text": "የውሃውንም ሙላት በደመና ላይ ይጭናል፤\nየብርሃኑንም ደመና ይበታትናል፤"
        },
        {
          "verse": "12",
          "text": "13፤ለተግሣጽ ወይም ለምድሩ ወይም ለምሕረት ቢኾን፥\nሰው በሚኖርበት ዓለም ላይ\nያዘዘውን ዅሉ ያደርግ ዘንድ\nፈቃዱ ወደ መራችው ይዞራል።"
        },
        {
          "verse": "14",
          "text": "ኢዮብ ሆይ፥ይህን ስማ፤\nቁም፥የእግዚአብሔርንም ተኣምራት ዐስብ።"
        },
        {
          "verse": "15",
          "text": "በእውኑ እግዚአብሔር እንዴት እንደሚያዛ፟ቸው፥\nየደመናውንም ብርሃን እንዴት እንደሚያበራ ዐውቀኻልን፧"
        },
        {
          "verse": "16",
          "text": "ወይስ የደመናውን ሚዛን፥\nወይስ በዕውቀት ፍጹም የኾነውን ተኣምራት ዐውቀኻልን፧"
        },
        {
          "verse": "17",
          "text": "በደቡብ ነፋስ ምድር ጸጥ ባለች ጊዜ፥\nልብስኽ የሞቀች አንተ ሆይ፥"
        },
        {
          "verse": "18",
          "text": "እንደ ቀለጠ መስተዋት\nብርቱ የኾኑትን ሰማያት ከርሱ ጋራ ልትዘረጋ ትችላለኽን፧"
        },
        {
          "verse": "19",
          "text": "እኛ ከጨለማ የተነሣ በሥርዐት መናገር አንችልምና፥\nየምንለውን አስታውቀን።"
        },
        {
          "verse": "20",
          "text": "ማንም በርሱ ላይ ቢናገር ፈጽሞ ይዋጣልና፥\nእኔ እናገር ዘንድ ብወድ፟ ሰው ይነግረዋልን፧"
        },
        {
          "verse": "21",
          "text": "አኹንም ነፋስ ዐልፎ ካጠራ፟ቸው በዃላ፥\nሰው በሰማያት የሚበራውን ብርሃን ሊመለከት አይችልም።"
        },
        {
          "verse": "22",
          "text": "ከሰሜን ወርቅ የሚመስል ጌጠኛ ብርሃን ይወጣል፤\nበእግዚአብሔር ዘንድ የሚያስፈራ ግርማ አለ።"
        },
        {
          "verse": "23",
          "text": "ዅሉን የሚችል አምላክን እናገኝ ዘንድ አንችልም፤\nበኀይል ታላቅ ነው፤\nበፍርድና በጽድቅም አያስጨንቅም።"
        },
        {
          "verse": "24",
          "text": "ስለዚህ፥ሰዎች ይፈሩታል፤\nበልባቸውም ጠቢባን የኾኑትን ዅሉ አይመለከትም።"
        }
      ]
    },
    {
      "chapter": 38,
      "verses": [
        {
          "verse": "1",
          "text": "እግዚአብሔርም በዐውሎ ነፋስ ውስጥ ኾኖ ለኢዮብ መለሰ እንዲህም አለ፦"
        },
        {
          "verse": "2",
          "text": "ያለዕውቀት በሚነገር ቃል\nምክርን የሚያጨልም ይህ ማነው፧"
        },
        {
          "verse": "3",
          "text": "እንግዲህ እንደ ሰው ወገብኽን ታጠቅ፤\nእጠይቅኻለኹ፥አንተም ተናገረኝ።"
        },
        {
          "verse": "4",
          "text": "ምድርን በመሠረትኹ ጊዜ አንተ ወዴት ነበርኽ፧\nታስተውል እንደ ኾንኽ ተናገር።"
        },
        {
          "verse": "5",
          "text": "ብታውቅስ መሠፈሪያዋን የወሰነ፥\nበላይዋስ የመለኪያ ገመድ የዘረጋ ማን ነው፧"
        },
        {
          "verse": "6",
          "text": "7፤አጥቢያ ኮከቦች በአንድነት ሲዘምሩ፥\nየእግዚአብሔርም ልጆች ዅሉ እልል ሲሉ፥\nመሠረቶቿ በምን ላይ ተተክለው ነበር፧\nየማእዘኗንስ ድንጋይ ያቆመ ማን ነው፧"
        },
        {
          "verse": "8",
          "text": "ከማሕፀን እንደሚወጣ በወጣ ጊዜ\nባሕርን በመዝጊያዎች የዘጋ ማን ነው፧"
        },
        {
          "verse": "9",
          "text": "ደመናውን ለልብሱ፥\nጨለማንም ለመጠቅለያው አደረግኹ፤"
        },
        {
          "verse": "10",
          "text": "ድንበሩን በዙሪያው አድርጌ፥\nመወርወሪያዎቹንና መዝጊያዎቹን አኑሬ።"
        },
        {
          "verse": "11",
          "text": "እስከዚህ ድረስ ድረሺ፥አትለፊ፤\nበዚህም ለትዕቢተኛው ማዕበልሽ ገደብ ይኹን አልኹ።"
        },
        {
          "verse": "12",
          "text": "13፤የምድርን ዳርቻ ይይዝ ዘንድ፥\nከርሷም በደለኛዎች ይናወጡ ዘንድ፥\nበእውኑ ከተወለድኽ ዠምሮ ማለዳን አዘ፟ኻልን፧\nለወገግታም ስፍራውን አስታወቀኸዋልን፧"
        },
        {
          "verse": "14",
          "text": "ጭቃ ከማኅተም በታች እንደሚለወጥ እንዲሁ ርሷ ትለወጣለች፤\nነገርም ዅሉ እንደ ልብስ ተቀልሟል።"
        },
        {
          "verse": "15",
          "text": "ከበደለኛዎች ብርሃናቸው ተከልክሏል፥\nከፍ ያለውም ክንድ ተሰብሯል።"
        },
        {
          "verse": "16",
          "text": "ወደባሕር ምንጭስ ውስጥ ገብተኻልን፧\nበቀላዩስ መሠረት ውስጥ ተመላልሰኻልን፧"
        },
        {
          "verse": "17",
          "text": "የሞት በሮች ተገልጠውልኻልን፧\nየሞትንስ ጥላ ደጆች አይተኻልን፧"
        },
        {
          "verse": "18",
          "text": "ምድርንስ በስፋቷ አስተውለኻታልን፧\nዅሉን ዐውቀኽ እንደ ኾነ ተናገር።"
        },
        {
          "verse": "19",
          "text": "20፤ወደ ዳርቻው ትነዳው ዘንድ፥\nወደ ቤቱም የሚያደርሰውን ጐዳና ታውቅ ዘንድ፥\nየብርሃን መኖሪያ መንገድ የት ነው፧\nየጨለማውስ ቦታ ወዴት አለ፧"
        },
        {
          "verse": "21",
          "text": "በዚያን ጊዜ ተወልደኽ ነበርና፥\nየዕድሜኽም ቍጥር ብዙ ነውና፤\nበእውነት አንተ ሳታውቅ አትቀርም።"
        },
        {
          "verse": "22",
          "text": "በእውኑ ወደበረዶው ቤተ መዛግብት ገብተኻልን፧\nየበረዶውንስ ቅንጣት ቤተ መዛግብት አይተኻልን፧"
        },
        {
          "verse": "23",
          "text": "ይኸውም ለመከራ ጊዜ ለሰልፍና ለጦርነት ቀን የጠበቅኹት ነው።"
        },
        {
          "verse": "24",
          "text": "ብርሃንስ በምን መንገድ ይከፈላል፧\nየምሥራቅስ ነፋስ በምድር ላይ እንዴት ይበተናል፧"
        },
        {
          "verse": "25",
          "text": "26፤ባድማውንና ውድማውን እንዲያጠግብ፥"
        },
        {
          "verse": "27",
          "text": "ሣሩንም እንዲያበቅል፥\nማንም በሌለባት ምድር ላይ፥\nሰውም በሌለባት ምድረ በዳ ላይ ዝናብን ያዘንብ ዘንድ፥\nለፈሳሹ ውሃ መንዶልዶያውን፥\nወይስ ለሚያንጐደጕድ መብረቅ መንገድን ያበጀ ማን ነው፧"
        },
        {
          "verse": "28",
          "text": "በእውኑ ለዝናብ አባት አለውን፧\nወይስ የጠልን ነጠብጣብ የወለደ ማን ነው፧"
        },
        {
          "verse": "29",
          "text": "በረዶስ ከማን ማሕፀን ወጣ፧\nየሰማዩንስ ዐመዳይ ማን ወለደው፧"
        },
        {
          "verse": "30",
          "text": "ውሃዎች እንደ ድንጋይ ጠነከሩ፥\nየቀላዩም ፊት ረግቷል።"
        },
        {
          "verse": "31",
          "text": "በእውኑ የሰባቱን ከዋክብት ዘለላ ታስር ዘንድ፥\nወይስ ኦሪዮን የሚባለውን ኮከብ ትፈታ ዘንድ ትችላለኽን፧"
        },
        {
          "verse": "32",
          "text": "ወይስ ማዛሮት የሚባሉትን ከዋክብት በጊዜያቸው ታወጣ ዘንድ፥\nወይስ ድብ የሚባለውን ኮከብ ከልጆቹ ጋራ ትመራ ዘንድ ትችላለኽን፧"
        },
        {
          "verse": "33",
          "text": "የሰማይን ሥርዐት ታውቃለኽን፧\nበምድርስ ለይ እንዲሠለጥን ልታደርግ ትችላለኽን፧"
        },
        {
          "verse": "34",
          "text": "የውሃዎች ብዛት ይሸፍንኽ ዘንድ\nቃልኽን ወደ ደመናት ታነሣ ዘንድ ትችላለኽን፧"
        },
        {
          "verse": "35",
          "text": "መብረቆች ኼደው፦እንሆ፥እዚህ አለን ይሉኽ ዘንድ\nልትልካቸው ትችላለኽን፧"
        },
        {
          "verse": "36",
          "text": "በውስጡስ ጥበብን ያኖረ፥\nለሰውስ ልብ ማስተዋልን የሰጠ ማን ነው፧"
        },
        {
          "verse": "37",
          "text": "38፤የሰማይን ደመና በጥበቡ ሊቈጥር የሚችል ማን ነው፧\nትቢያ በተበጠበጠ ጊዜ፥\nጓሎቹም በተጣበቁ ጊዜ፥\nየሰማይን ረዋት ሊያዘነብል የሚችል ማን ነው፧"
        },
        {
          "verse": "39",
          "text": "40፤በዋሾቻቸው ውስጥ ተጋድመው፥\nበጫካም ውስጥ አድብተው ሳሉ፥\nለአንበሳዪቱ አደን ታድናለኽን፧\nየልጆቿንስ ነፍስ ታጠግብ ዘንድ ትችላለኽን፧"
        },
        {
          "verse": "41",
          "text": "ልጆቹ ወደ እግዚአብሔር ሲጮኹ፥\nየሚበሉትም ዐጥተው ሲቅበዘበዙ፥\nለቍራ መብልን የሚሰጠው ማን ነው፧"
        }
      ]
    },
    {
      "chapter": 39,
      "verses": [
        {
          "verse": "1",
          "text": "የበረሓ ፍየል የምትወልድበትን ጊዜ ታውቃለኽን፧\nዋላዪቱስ የምታምጥበትን ጊዜ ትመለከታለኽን፧"
        },
        {
          "verse": "2",
          "text": "ርሷ የምትፈጽመውንስ ወራት ትቈጥራለኽን፧\nየምትወልድበትንስ ጊዜ ታውቃለኽን፧"
        },
        {
          "verse": "3",
          "text": "ይንበረከካሉ፥ልጆቻቸውንም ይወልዳሉ፥\nከምጣቸውም ያርፋሉ።"
        },
        {
          "verse": "4",
          "text": "ልጆቻቸው ይጠነክራሉ፥\nበሜዳም ያድጋሉ፤\nይወጣሉ፥ወደ እነርሱም አይመለሱም።"
        },
        {
          "verse": "5",
          "text": "የሜዳውስ አህያ ሐራነት ማን አወጣው፧\nየበረሓውንስ አህያ ከእስራቱ ማን ፈታው፧"
        },
        {
          "verse": "6",
          "text": "በረሓውን ለርሱ ቤት አድርጌ ሰጠኹት፤\nመኖሪያውም በጨው ምድር ነው።"
        },
        {
          "verse": "7",
          "text": "በከተማ ውካታ ይዘብታል፤\nየነጂውን ጩኸት አይሰማም።"
        },
        {
          "verse": "8",
          "text": "ተራራውን እንደ መሰምሪያው ይመለከተዋል፥\nለምለሙንም ዅሉ ይፈልጋል።"
        },
        {
          "verse": "9",
          "text": "ጐሽ ያገለግልኽ ዘንድ ይታዘዛልን፧\nወይስ በግርግምኽ አጠገብ ያድራልን፧"
        },
        {
          "verse": "10",
          "text": "ጐሽ ይተልምልኽ ዘንድ ትጠምደዋለኽን፧\nወይስ ከአንተ በዃላ በዕርሻ ላይ ይጐለጕላልን፧"
        },
        {
          "verse": "11",
          "text": "ጕልበቱስ ብርቱ ስለ ኾነ ትታመነዋለኽን፧\nተግባርኽንስ ለርሱ ትተዋለኽን፧"
        },
        {
          "verse": "12",
          "text": "ዘርኽንስ ይመልስልኽ ዘንድ፥\nበዐውድማኽስ ያከማችልኽ ዘንድ ትታመነዋለኽን፧"
        },
        {
          "verse": "13",
          "text": "የሰጐን ክንፍ በደስታ ይንቀሳቀሳል፤\nነገር ግን ክንፉና ላባው ጭምተኛ ነውን፧"
        },
        {
          "verse": "14",
          "text": "ዕንቍላሏን በመሬት ላይ ትተዋለች፥\nበዐፈርም ውስጥ ታሞቀዋለች፤"
        },
        {
          "verse": "15",
          "text": "እግር ይሰብረው ዘንድ፥\nየምድረ በዳም አውሬ ይረግጠው ዘንድ ትረሳለች።"
        },
        {
          "verse": "16",
          "text": "የርሷ እንዳልኾኑ በልጆቿ ትጨክናለች።\nበከንቱም ብትሠራ አትፈራም፤"
        },
        {
          "verse": "17",
          "text": "እግዚአብሔር ጥበብን ከርሷ ከልክሏልና፥\nማስተዋልንም አልሰጣትምና።"
        },
        {
          "verse": "18",
          "text": "ወደ ላይ ከፍ ከፍ ስትል\nበፈረስና በፈረሰኛው ትሳለቃለች።"
        },
        {
          "verse": "19",
          "text": "ለፈረስ ጕልበቱን ሰጥተኸዋልን፧\nዐንገቱንስ ጋማ አልብሰኸዋልን፧"
        },
        {
          "verse": "20",
          "text": "እንደ አንበጣስ አፈናጠርኸውን፧\nየማንኰራፋቱ ክብር የሚያስፈራ ነው።"
        },
        {
          "verse": "21",
          "text": "በኰቴው በሸለቆው ውስጥ ይጐደፍራል፥\nበጕልበቱም ደስ ይለዋል፤\nሰይፍም የታጠቁትን ለመገናኘት ይወጣል።"
        },
        {
          "verse": "22",
          "text": "በፍርሀት ላይ ይሥቃል፥\nርሱም አይደነግጥም፤\nከሰይፍም ፊት አይመለስም።"
        },
        {
          "verse": "23",
          "text": "በርሱ ላይ የፍላጻ ኰረጆና ብልጭልጭ የሚል ጦር\nሠላጢንም ያንኳኳሉ።"
        },
        {
          "verse": "24",
          "text": "በጭካኔና በቍጣ መሬትን ይውጣል፤\nየመለከትም ድምፅ ቢሰማ አይቆምም።"
        },
        {
          "verse": "25",
          "text": "የመለከትም ድምፅ ሲሰማ፦ዕሠይ! ይላል፤\nከሩቅ ኾኖ ሰልፍንና የአለቃዎቹን ጩኸት፥\nየሰራዊቱንም ውካታ ያሸታል።"
        },
        {
          "verse": "26",
          "text": "በእውኑ ከጥበብኽ የተነሣ ጭልፊት ያንዣብባልን፧\nወይስ ክንፎቹን ወደ ደቡብ ይዘረጋልን፧"
        },
        {
          "verse": "27",
          "text": "በአፍኽ ትእዛዝ ንስር ከፍ ከፍ ይላልን፧\nቤቱንስ በአርያም ላይ ያደርጋልን፧"
        },
        {
          "verse": "28",
          "text": "በገደል ላይ ይኖራል፤\nበገደሉ ገመገምና በጥጉ ያድራል።"
        },
        {
          "verse": "29",
          "text": "በዚያም ኾኖ የሚነጥቀውን ይጐበኛል፤\nዐይኑም በሩቅ ትመለከታለች።"
        },
        {
          "verse": "30",
          "text": "ጫጩቶቹም ደም ይጠጣሉ፤\nበድን ባለባትም ስፍራ ርሱ በዚያ አለ።"
        }
      ]
    },
    {
      "chapter": 40,
      "verses": [
        {
          "verse": "1",
          "text": "እግዚአብሔርም መለሰ ኢዮብንም እንዲህ አለው፦"
        },
        {
          "verse": "2",
          "text": "በእውኑ የሚከራከር ሰው ዅሉን ከሚችል አምላክ ጋራ ይከራከራልን፧\nከእግዚአብሔር ጋራ የሚዋቀስ ርሱ ይመልስለት።"
        },
        {
          "verse": "3",
          "text": "ኢዮብም መለሰ እግዚአብሔርንም እንዲህ አለው፦"
        },
        {
          "verse": "4",
          "text": "እንሆ፥እኔ ወራዳ ሰው ነኝ፤የምመልስልኽ ምንድር ነው፧\nእጄን በአፌ ላይ እጭናለኹ።"
        },
        {
          "verse": "5",
          "text": "አንድ ጊዜ ተናገርኹ፥አልመልስምም፤\nኹለተኛ ጊዜም፥ከእንግዲህ ወዲህ አልናገርም።"
        },
        {
          "verse": "6",
          "text": "እግዚአብሔርም በዐውሎ ነፋስ ውስጥ ኾኖ ለኢዮብ መለሰ እንዲህም አለ፦"
        },
        {
          "verse": "7",
          "text": "እንግዲህ እንደ ወንድ ወገብኽን ታጠቅ፤\nእጠይቅኻለኹ፥አንተም ተናገረኝ።"
        },
        {
          "verse": "8",
          "text": "በእውኑ ፍርዴን ታፈርሳለኽን፧\nአንተስ ጻድቅ ትኾን ዘንድ በእኔ ትፈርዳለኽን፧"
        },
        {
          "verse": "9",
          "text": "እንደእግዚአብሔር ክንድ ያለ ክንድ አለኽን፧\nወይስ እንደ ርሱ ባለ ድምፅ ታንጐደጕዳለኽን፧"
        },
        {
          "verse": "10",
          "text": "በታላቅነትና በልዕልና ተላበስ፤\nበክብርና በግርማም ተጐናጸፍ።"
        },
        {
          "verse": "11",
          "text": "የቍጣኽን ፈሳሽ አፍስ፟፤\nትዕቢተኛውንም ዅሉ ተመልክተኽ አዋርደው።"
        },
        {
          "verse": "12",
          "text": "ትዕቢተኛውንም ዅሉ ተመልከት፥ዝቅ ዝቅም አድርገው፤\nበደለኛዎችንም ወዲያውኑ ርገጣቸው።"
        },
        {
          "verse": "13",
          "text": "በዐፈር ውስጥ በአንድነት ሰውራቸው፤\nበተሸሸገም ስፍራ ፊታቸውን ሸፍን።"
        },
        {
          "verse": "14",
          "text": "በዚያን ጊዜም ቀኝ እጅኽ ታድንኽ ዘንድ እንድትችል\nእኔ ደግሞ እመሰክርልኻለኹ።"
        },
        {
          "verse": "15",
          "text": "ከአንተ ጋራ የሠራኹትን ጕማሬ፥እስኪ፥ተመልከት፤\nእንደ በሬ ሣር ይበላል።"
        },
        {
          "verse": "16",
          "text": "እንሆ፥ብርታቱ በወገቡ ውስጥ ነው፤\nኀይሉም በሆዱ ዥማት ውስጥ ነው።"
        },
        {
          "verse": "17",
          "text": "ዥራቱን እንደ ጥድ ዛፍ ያወዛውዛል፤\nየወርቹ ዥማት የተጐነጐነ ነው።"
        },
        {
          "verse": "18",
          "text": "ዐጥንቱ እንደ ናስ አገዳ ነው፤\nአካላቱ እንደ ብረት ዘንጎች ናቸው።"
        },
        {
          "verse": "19",
          "text": "ርሱ የእግዚአብሔር ፍጥረት አውራ ነው፤\nሠሪውም ሰይፉን ሰጠው።"
        },
        {
          "verse": "20",
          "text": "የሜዳ እንስሳዎች ዅሉ የሚጫወቱበት ተራራ\nምግብን ያበቅልለታል።"
        },
        {
          "verse": "21",
          "text": "ጥላ ካለው ዛፍ በታች፥\nበደንገልና በረግረግ ውስጥ ይተኛል።"
        },
        {
          "verse": "22",
          "text": "ጥላ ያለው ዛፍ በጥላው ይሰውረዋል፤\nየወንዝ አሓያ ዛፎች ይከቡ፟ታል።"
        },
        {
          "verse": "23",
          "text": "እንሆ፥ወንዙ ቢጐርፍ አይደነግጥም፤\nዮርዳኖስም እስከ አፉ ድረስ ቢፈስ፟ ርሱ ይተማመናል።"
        },
        {
          "verse": "24",
          "text": "ዐይኖቹ እያዩ ይያዛልን፧\nአፍንጫውስ በወጥመድ ይበሳልን፧"
        },
        {
          "verse": "25",
          "text": "በእውኑ አዞውን በመቃጥን ታወጣለኽን፧\nምላሱንስ በገመድ ታስረዋለኽን፧"
        },
        {
          "verse": "26",
          "text": "ወይስ ስናጋ በአፍንጫው ታደርጋለኽን፧\nወይስ በችንካር ጕንጩን ትበሳለኽን፧"
        },
        {
          "verse": "27",
          "text": "በእውኑ ወዳንተ እጅግ ይለምናልን፧\nበጣፈጠስ ቃል ይናገርኻልን፧"
        },
        {
          "verse": "28",
          "text": "በእውኑ ከአንተ ጋራ ቃል ኪዳን ይገባልን፧\nወይስ ለዘለዓለም ባሪያ ታደርገዋለኽን፧"
        },
        {
          "verse": "29",
          "text": "ከወፍ ጋራ እንደምትጫወት ከርሱ ጋራ ትጫወታለኽን፧\nወይስ ለሴት ባሪያዎችኽ ታስረዋለኽን፧"
        },
        {
          "verse": "30",
          "text": "አጥማጆች በርሱ ይከራከራሉን፧\nወይስ ነጋዴዎች ያካፍሉታልን፧"
        },
        {
          "verse": "31",
          "text": "በእውኑ ቍርበቱን በጭሬ፥\nራሱንስ በዓሣ ጦር ትሞላዋለኽን፧"
        },
        {
          "verse": "32",
          "text": "እጅኽን በላዩ ጫን፤\nሰልፉን ዐስብ፥እንግዲህም አትድገም።"
        }
      ]
    },
    {
      "chapter": 41,
      "verses": [
        {
          "verse": "1",
          "text": "እንሆ፥ተስፋው ከንቱ ነው፤\nያየው ዅሉ ስንኳ በፊቱ ይዋረዳል።"
        },
        {
          "verse": "2",
          "text": "ያንቀሳቅሰውም ዘንድ የሚደፍር የለም፤\nእንግዲህ በፊቴ መቆም የሚችል ማን ነው፧"
        },
        {
          "verse": "3",
          "text": "እመልስለትስ ዘንድ መዠመሪያ የሰጠኝ ማን ነው፧\nከሰማይ ዅሉ በታች ያለው ገንዘቤ ነው።"
        },
        {
          "verse": "4",
          "text": "ስለ አካላቱና ስለ ብርቱ ኀይሉ፥\nስለ መልካም ሰውነቱ ዝም አልልም።"
        },
        {
          "verse": "5",
          "text": "የውጪ ልብሱን ማን ይገፋል፧\nበጥንድ መንጋጋውስ ውስጥ ማን ይገባል፧"
        },
        {
          "verse": "6",
          "text": "የፊቱንስ ደጆች የሚከፍት ማን ነው፧\nበጥርሶቹ ዙሪያ ግርማ አለ።"
        },
        {
          "verse": "7",
          "text": "ቅርፊቶቹ ጠንካራ ስለ ኾኑ ርሱ ትዕቢተኛ ነው፤\nበጠባብ ማተሚያ እንደ ታተሙ ናቸው።"
        },
        {
          "verse": "8",
          "text": "ርስ በርሳቸው የተቀራረቡ ናቸውና፥\nነፋስ በመካከላቸው መግባት አይችልም።"
        },
        {
          "verse": "9",
          "text": "ርስ በርሳቸው የተገጣጠሙ ናቸው፤\nእስከማይለያዩም ድረስ ተያይዘዋል።"
        },
        {
          "verse": "10",
          "text": "እንጥሽታው ብልጭታ ያወጣል፥\nዐይኖቹም እንደ ወገግታ ናቸው።"
        },
        {
          "verse": "11",
          "text": "ከአፉ ፋናዎች ይወጣሉ፥\nየእሳትም ፍንጣሪ ይረጫል።"
        },
        {
          "verse": "12",
          "text": "እንደ ፈላ ድስትና እንደሚቃጠል ሸምበቆ\nከአንፍንጫው ጢስ ይወጣል።"
        },
        {
          "verse": "13",
          "text": "እስትንፋሱ ከሰልን ታቃጥላለች፥\nነበልባልም ከአፉ ይወጣል።"
        },
        {
          "verse": "14",
          "text": "በዐንገቱ ኀይል ታድራለች፤\nግርማ በፊቱ ይዘፍናል።"
        },
        {
          "verse": "15",
          "text": "የሥጋውም ቅርፊት የተጣበቀ ነው፤\nእስከማይንቀሳቀሱም ድረስ በርሱ ላይ ጸንተዋል።"
        },
        {
          "verse": "16",
          "text": "ልቡ እንደ ድንጋይ የደነደነ ነው፤\nእንደ ወፍጮ ድንጋይ የጸና ነው።"
        },
        {
          "verse": "17",
          "text": "በተነሣ ጊዜ ኀያላን ይፈራሉ፤\nከድንጋጤም የተነሣ ያብዳሉ።"
        },
        {
          "verse": "18",
          "text": "ሰይፍና ጦር፥ፍላጻና መውጊያም ቢያገኙት አያሸንፉትም።"
        },
        {
          "verse": "19",
          "text": "ብረትን እንደ ገለባ፥\nናስንም እንደ ነቀዘ ዕንጨት ይቈጥራቸዋል።"
        },
        {
          "verse": "20",
          "text": "ፍላጻ ሊያባርረው አይችልም፤\nየወንጭፍም ድንጋዮች እንደ ገለባ ይኾኑለታል።"
        },
        {
          "verse": "21",
          "text": "በሎታውን እንደ ገለባ ይቈጥረዋል፤\nሠላጢኑም ሲሰበቅ ይሥቃል።"
        },
        {
          "verse": "22",
          "text": "ታቹ እንደ ስለታም ገል ነው፤\nእንደ መዳመጫም በጭቃ ላይ ያልፋል።"
        },
        {
          "verse": "23",
          "text": "ቀላዩን እንደ ድስት ያፈላዋል፤\nባሕሩንም እንደ ሽቱ ምንቸት ያደርገዋል።"
        },
        {
          "verse": "24",
          "text": "በስተዃላው ብሩህ መንገድን ያበራል፤\nቀላዩም ሽበት ይመስላል።"
        },
        {
          "verse": "25",
          "text": "ያለፍርሀት የተፈጠረ፥\nእንደ ርሱ ያለ በምድር ላይ የለም።"
        },
        {
          "verse": "26",
          "text": "ከፍ ያለውን ዅሉ ይመለከታል፤\nበትዕቢተኛዎችም ዅሉ ላይ ንጉሥ ነው።"
        }
      ]
    },
    {
      "chapter": 42,
      "verses": [
        {
          "verse": "1",
          "text": "ኢዮብም መለሰ እግዚአብሔርንም እንዲህ አለው፦"
        },
        {
          "verse": "2",
          "text": "ዅሉን ታደርግ ዘንድ ቻይ እንደ ኾንኽ፥\nዐሳብኽም ይከለከል ዘንድ ከቶ እንደማይቻል ዐወቅኹ።"
        },
        {
          "verse": "3",
          "text": "ያለዕውቀት ምክርን የሚሰውር ማን ነው፧\nስለዚህ እኔ የማላስተውለውን፥\nየማላውቀውንም ድንቅ ነገር ተናግሬያለኹ።"
        },
        {
          "verse": "4",
          "text": "እባክኽ፥ስማኝ እኔም ልናገር፤\nእጠይቅኽማለኹ፥አንተም ተናገረኝ።"
        },
        {
          "verse": "5",
          "text": "መስማትንስ በዦሮ በመስማት ሰምቼ ነበር፤\nአኹን ግን ዐይኔ አየችኽ፤"
        },
        {
          "verse": "6",
          "text": "ስለዚህ፥ራሴን እንቃለኹ፤\nበዐፈርና በዐመድ ላይ ተቀምጬ እጸጸታለኹ።"
        },
        {
          "verse": "7",
          "text": "እግዚአብሔርም ይህን ቃል ለኢዮብ ከተናገረ በዃላ እግዚአብሔር ቴማናዊውን ኤልፋዝን፦እንደ ባሪያዬ  እንደ ኢዮብ ቅንን ነገር ስለ እኔ አልተናገራችኹምና ቍጣዬ በአንተና በኹለቱ ባልንጀራዎችኽ ላይ  ነዷ፟ል።"
        },
        {
          "verse": "8",
          "text": "አኹን እንግዲህ ሰባት ወይፈኖችና ሰባት አውራ በጎች ይዛችኹ ወደ ባሪያዬ ወደ ኢዮብ ዘንድ ኺዱ፥ የሚቃጠልንም መሥዋዕት ስለ ራሳችኹ አሳርጉ፤ባሪያዬም ኢዮብ ስለ እናንተ ይጸልያል፥እኔም እንደ ስን ፍናችኹ እንዳላደርግባችኹ ፊቱን እቀበላለኹ፤እንደ ባሪያዬ እንደ ኢዮብ ቅን ነገር ስለ እኔ አልተና ገራችኹምና።"
        },
        {
          "verse": "9",
          "text": "ቴማናዊውም ኤልፋዝ ሹሐዊውም በልዳዶስ ናዕማታዊውም ሶፋር ኼደው እግዚአብሔር እንዳዘዛቸው አደረጉ  እግዚአብሔርም የኢዮብን ፊት ተቀበለ።"
        },
        {
          "verse": "10",
          "text": "ኢዮብም ስለ ወዳጆቹ በጸለየ ጊዜ እግዚአብሔርም ምርኮውን መለሰለት፤እግዚአብሔርም ቀድሞ በነበረ ው ፋንታ ኹለት ዕጥፍ አድርጎ ለኢዮብ ሰጠው።"
        },
        {
          "verse": "11",
          "text": "ወንድሞቹና እኅቶቹ ቀድሞም ያውቁት የነበሩት ዅሉ ወደ ርሱ መጡ፥በቤቱም ከርሱ ጋራ እንጀራ በሉ ፤ስለ ርሱም ዐዘኑለት፥እግዚአብሔርም ካመጣበት ክፉ ነገር ዅሉ አጽናኑት፤እያንዳንዳቸውም ብርና የወ ርቅ ቀለበት ሰጡት።"
        },
        {
          "verse": "12",
          "text": "እግዚአብሔርም ከፊተኛው ይልቅ የዃለኛውን ለኢዮብ ባረከ፤ዐሥራ አራት ሺሕም በጎች፥ስድስት ሺሕም  ግመሎች፥አንድ ሺሕም ጥማድ በሬዎች፥አንድ ሺሕም እንስት አህያዎች ነበሩት።"
        },
        {
          "verse": "13",
          "text": "ደግሞም ሰባት ወንዶችና ሦስት ሴቶች ልጆች ኾኑለት።"
        },
        {
          "verse": "14",
          "text": "የመዠመሪያዪቱንም ስም ይሚማ፥የኹለተኛዪቱንም ስም ቃስያ፥የሦስተኛዪቱንም ስም አማልቶያስ ቂራስ  ብሎ ሰየማቸው።"
        },
        {
          "verse": "15",
          "text": "እንደ ኢዮብ ሴቶች ልጆችም ያሉ የተዋቡ ሴቶች በአገሩ ዅሉ አልተገኙም፤አባታቸውም ከወንድሞቻቸው  ጋራ ርስት ሰጣቸው።"
        },
        {
          "verse": "16",
          "text": "ከዚህም በዃላ ኢዮብ መቶ አርባ ዓመት ኖረ፥ልጆቹንና የልጅ ልጆቹንም እስከ አራት ትውልድ ድረስ  አየ።"
        },
        {
          "verse": "17",
          "text": "ኢዮብም ሸምግሎ፥ዕድሜም ጠግቦ ሞተ፨"
        }
      ]
    }
  ]
}