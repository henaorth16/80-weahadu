{
    "book_number": 20,
    "book_name_am": "መጽ​ሐፈ ዕዝራ ካልእ",
    "book_short_name_am": "ዕዝ ካል",
    "book_name_en": "EzraKale",
    "book_short_name_en": "ezka",
    "chapters": [
        {
            "chapter": 1,
            "sections": [
                {
                    "title": null,
                    "verses": [
                        {
                            "verse": 1,
                            "text": "ኢዮስያስ ለፈጣሪው የፋሲካውን በግ ወደ ኢየሩሳሌም አመጣ፤ በመጀመሪያው ወርም በዐሥራ አራተኛው ቀን የፋሲካውን በግ ሠዋ።"
                        },
                        {
                            "verse": 2,
                            "text": "ካህናቱንም የአገልግሎት ልብሳቸውን አልብሶ አቆማቸው፤ በእግዚአብሔርም ቤተ መቅደስ በየሰሞናቸው ሠራቸው።"
                        },
                        {
                            "verse": 3,
                            "text": "ሌዋውያንንም አላቸው፥ “ለእስራኤል ካህናት ተገዙ፤ የንጉሡ የዳዊት ልጅ ሰሎሞን በሠራው ቤተ መቅደስም በእግዚአብሔር ታቦት ቅድስና ሥርዐት አክብሯቸው።"
                        },
                        {
                            "verse": 4,
                            "text": "ታቦቱንም በጫንቃችሁ መሸከም አይገባችሁም። አሁንም ፈጣሪያችን እግዚአብሔርን አምልኩት፤ የእስራኤልንም ሕዝብ አገልግሉ።"
                        },
                        {
                            "verse": 5,
                            "text": "እንደ እስራኤል ንጉሥ እንደ ዳዊት መጽሐፍና እንደ ልጁ ሰሎሞንም ገናናነት በየሀገራችሁና በየነገዳችሁ ተዘጋጁ፤ ሌዋውያንም በወንድሞቻችሁ በእስራኤል ልጆች ፊት በቤተ መቅደስ በየቦታችሁና በየሀገራችሁ ግዛት በየሹመታችሁ ቁሙ።"
                        },
                        {
                            "verse": 6,
                            "text": "የፋሲካውንም በግ ሠዉ፤ ለወንድሞቻችሁም መሥዋዕቱን አዘጋጁ፤ ለሙሴ በተሰጠው በእግዚአብሔርም ሕግ ፋሲካን አድርጉ።”"
                        },
                        {
                            "verse": 7,
                            "text": "ኢዮስያስም በዚያ ለነበሩ ሰዎች ሠላሳ ሺህ ፍየሎችንና በጎችን፥ ሦስት ሺህ በሬዎችንም ሰጣቸው፤ እንደዚሁም ለሕዝቡ፥ ለካህናቱና ለሌዋውያኑም ከንጉሥ ቤት አዝዞ ሰጠ።"
                        },
                        {
                            "verse": 8,
                            "text": "የቤተ መቅደሱም ሹሞች ኬልቅያስ፥ ዘካርያስና ሲሉያስ ለካህናቱ ለፋሲካ በዓል ሁለት ሺህ ስድስት መቶ በጎችንና ሦስት መቶ በሬዎችን ሰጧቸው።"
                        },
                        {
                            "verse": 9,
                            "text": "መሳፍንቱም ኢኮንያስና ሳሚያስ፥ ወንድሙ ናትናኤልና ሲብያስ፥ ኪያሎስና ኢዮራም ለሌዋውያን ለፋሲካቸው ሺህ በጎችንና ሰባት መቶ በሬዎችን ሰጧቸው።"
                        },
                        {
                            "verse": 10,
                            "text": "ካህናቱና ሌዋውያኑም እንደ ሕጉ እንዲሁ መልካም አደረጉ፤ ቂጣውንም በየነገዳቸው ተመገቡ።"
                        },
                        {
                            "verse": 11,
                            "text": "በሙሴ መጽሐፍም እንደ ተጻፈ በሕዝቡ ፊት በየአባቶቻቸው ሹመት መሥዋዕቱን ለእግዚአብሔር አቀረቡ።"
                        },
                        {
                            "verse": 12,
                            "text": "በነጋውም እንደዚሁ እንደ ሥርዐታቸው የፋሲካውን በግ በእሳት ሠዉ፤ መሥዋዕቶችንም በጋንና በብረት ምጣድ አበሰሉ።"
                        },
                        {
                            "verse": 13,
                            "text": "ለሕዝቡም ሁሉ በጎ መዓዛ ያለውን መሥዋዕት ሠሩላቸው፤ ከዚህም በኋላ ለራሳቸውና ለወንድሞቻቸው ለአሮን ልጆች ካህናት አዘጋጁላቸው።"
                        },
                        {
                            "verse": 14,
                            "text": "ካህናቱ ግን ቀኑ እስኪመሽ ድረስ የሰባውን መሥዕዋት ሠዉ፤ ሌዋውያኑም ለራሳቸውና ለወንድሞቻቸው ለአሮን ልጆች ሠዉ።"
                        },
                        {
                            "verse": 15,
                            "text": "መዘምራኑ የአሳፍ ልጆችም ዳዊት በሠራው ሥርዐት በሹመታቸው ነበሩ፤ ከንጉሡ የተሾሙ አሳፍና ዘካርያስ፥ ዐዲኑስም ነበሩ።"
                        },
                        {
                            "verse": 16,
                            "text": "የበሩ ሁሉ ጠባቂዎችም ነበሩ፤ ከሰሞኑም የሚያጓድል አልነበረም፤ ወንድሞቻቸው ሌዋውያን ያዘጋጁላቸው ነበርና።"
                        },
                        {
                            "verse": 17,
                            "text": "ያንጊዜም የእግዚአብሔርን መሥዋዕት አቅርበው ጨረሱ።"
                        },
                        {
                            "verse": 18,
                            "text": "ንጉሡ ኢዮስያስ እንዳዘዘም ፋሲካቸውን አደረጉ፤ ወደ እግዚአብሔርም መሠዊያ መሥዋዕታቸውን አቀረቡ።"
                        },
                        {
                            "verse": 19,
                            "text": "በእነዚያም ወራቶች የነበሩ የእስራኤል ልጆች ፋሲካንና የቂጣውን በዓል ለሰባት ቀን አደረጉ።"
                        },
                        {
                            "verse": 20,
                            "text": "ከነቢዩ ከሳሙኤልም ዘመን ወዲህ በእስራኤል ዘንድ እንደ እርሱ ያለ በዓል አልተደረገም።"
                        },
                        {
                            "verse": 21,
                            "text": "የእስራኤልም ነገሥታት ሁሉ ኢዮስያስ እንዳደረገው ፋሲካን አላደረጉም፤ ሌዋውያንና ካህናት፥ አይሁድና ወደ ኢየሩሳሌም መጥተው በዚያ የነበሩ እስራኤልም ሁሉ አላደረጉም።"
                        },
                        {
                            "verse": 22,
                            "text": "ኢዮስያስ በነገሠ በዐሥራ ስምንተኛው ዓመት ይህን ፋሲካ አደረገ።"
                        }
                    ]
                },
                {
                    "title": "የኢዮስያስ ዘመነ መንግሥት ፍጻሜ",
                    "verses": [
                        {
                            "verse": 23,
                            "text": "የኢዮስያስም ሥራው እግዚአብሔርን መፍራት በተመላበት ልቡና በፈጣሪው ፊት የቀና ነበር።"
                        },
                        {
                            "verse": 24,
                            "text": "በቀድሞው ዘመን ከአሕዛብና ከመንግሥታት ሁሉ እግዚአብሔርን ፈጽመው ስለ በደሉትና ስለ አሳዘኑት ሰዎች እንደ ተጻፈ እግዚአብሔር በእስራኤል ላይ ቃሉን አጸና።"
                        },
                        {
                            "verse": 25,
                            "text": "ከዚህም ከኢዮስያስ ሥራ ሁሉ በኋላ፦ የግብፅ ንጉሥ ፈርዖን በኤፍራጥስ ወንዝ በከርከሚስ ሠራዊቱን ይዞ ዘመተ፤ ኢዮስያስም ወጥቶ ተቀበለው።"
                        },
                        {
                            "verse": 26,
                            "text": "የግብፅ ንጉሥም፥ “የይሁዳ ንጉሥ ሆይ፥ እኔ ካንተ ጋራ ምን አለኝ?” ብሎ ላከበት።"
                        },
                        {
                            "verse": 27,
                            "text": "“ከጌታ ከእግዚአብሔር ዘንድ በአንተ ላይ የተላክሁ አይደለም፥ እኔ የምወጋ ኤፍራጥስን ነውና፥ አሁንም እግዚአብሔር ከእኔ ጋር ነው፤ እግዚአብሔር በእኔ ዘንድ አለ፤ እርሱም ይረዳኛል፤ ገለል በል፤ ከእግዚአብሔርም ጋር አትከራከር” አለው።"
                        },
                        {
                            "verse": 28,
                            "text": "ኢዮስያስም በሠረገላዎቹ ሆኖ ገለል አልልም አለ፤ ይዋጋም ዘንድ ጀመረ፤ ከእግዚአብሔርም አፍ በነቢዩ በኤርምያስ የተነገረውን ቃል መስማት እንቢ አለ።"
                        },
                        {
                            "verse": 29,
                            "text": "ነገር ግን መጊዶስ በሚባል ምድረ በዳ ይዋጋቸው ዘንድ ጸና፤ አለቆችም ወደ ንጉሡ ወደ ኢዮስያስ ወረዱ።"
                        },
                        {
                            "verse": 30,
                            "text": "ንጉሡም ብላቴኖቹን አላቸው፥ “እጅግ ደክሜአለሁና ከሰልፉ ውስጥ አውጡኝ፥” ብላቴኖቹም ወዲያውኑ ከሰልፉ ውስጥ አወጡት።"
                        },
                        {
                            "verse": 31,
                            "text": "በሌላ ሰረገላውም ተቀምጦ ወደ ኢየሩሳሌም ገባ፤ በዚያም ሞተ፤ በአባቱ መቃብርም ተቀበረ።"
                        },
                        {
                            "verse": 32,
                            "text": "በይሁዳም ሁሉ ለኢዮስያስ አለቀሱለት፤ ኤርምያስም ለኢዮስያስ አለቀሰለት፤ እስከዚች ቀን ድረስም ወንዶች ሁሉ ከሴቶች ጋር አለቀሱለት፤ ለዘለዓለምም እንዲሁ ያደርጉ ዘንድ ለእስራኤል ወገኖች ሥርዐት ሆኖ ተሰጠ።"
                        },
                        {
                            "verse": 33,
                            "text": "ይህም በይሁዳ ነገሥታት ታሪክ መጽሐፍ ተጻፈ፤ ኢዮስያስም የሠራው ሥራ ሁሉ፥ ክብሩም፥ የእግዚአብሔርንም ሕግ ማወቁ፥ በፊትም፥ በኋላም የሠራው ሥራ ሁሉ በእስራኤልና በይሁዳ ነገሥታት ታሪክ መጽሐፍ ተጽፏል።"
                        }
                    ]
                },
                {
                    "title": "የመጨረሻዎቹ የይሁዳ ነገሥታት",
                    "verses": [
                        {
                            "verse": 34,
                            "text": "ሕዝቡም የኢዮስያስን ልጅ ኢዮአክስን ወስደው በተወለደ በሃያ ሦስት ዓመት ዕድሜው በአባቱ በኢዮስያስ ፋንታ አነገሡት።"
                        },
                        {
                            "verse": 35,
                            "text": "ለእስራኤልም በኢየሩሳሌም ሦስት ወር ነገሠ፤ የግብፅ ንጉሥም በኢየሩሳሌም ከመንግሥት አወረደው።"
                        },
                        {
                            "verse": 36,
                            "text": "ሕዝቡንም ሁለት መቶ መክሊት ብርና አንድ መክሊት ወርቅ አስገበራቸው።"
                        },
                        {
                            "verse": 37,
                            "text": "የግብፅ ንጉሥም ወንድሙን ኢዮአቄምን የይሁዳ ንጉሥ አድርጎ በኢየሩሳሌም አነገሠው።"
                        },
                        {
                            "verse": 38,
                            "text": "ኢዮአቄምም መሳፍንቱን አሰራቸው፤ ወንድሙ ዛርዮንንም ይዞ ወደ ግብፅ አገባው።"
                        },
                        {
                            "verse": 39,
                            "text": "ኢዮአቄምም በይሁዳ በኢየሩሳሌም በነገሠ ጊዜ ዕድሜው ሃያ አምስት ዓመት ሆኖት ነበር፤ በእግዚአብሔርም ፊት ክፉ አደረገ።"
                        },
                        {
                            "verse": 40,
                            "text": "ከዚህም በኋላ የባቢሎን ንጉሥ ናቡከደነፆር ወደ እርሱ ዘመተ፤ በብረት ሰንሰለትም አስሮ ወደ ባቢሎን ሰደደው።"
                        },
                        {
                            "verse": 41,
                            "text": "ናቡከደነፆርም የእግዚአብሔርን ንዋየ ቅድሳት ወስዶ ወደ ባቢሎን አገባው፤ በጣዖቱም ቤት አኖረው።"
                        },
                        {
                            "verse": 42,
                            "text": "ይህም በይሁዳ ነገሥታት ታሪክ መጽሐፍ ተጽፎአል።"
                        },
                        {
                            "verse": 43,
                            "text": "ከዚህም በኋላ ልጁ ኢኮንያስ ነገሠ፤ ዕድሜውም ዐሥራ ስምንት ዓመት ነበረ።"
                        },
                        {
                            "verse": 44,
                            "text": "ሦስት ወር ከዐሥር ቀን በኢየሩሳሌም ነገሠ፤ እርሱም በእግዚአብሔር ፊት ክፉ አደረገ።"
                        },
                        {
                            "verse": 45,
                            "text": "ከዓመትም በኋላ ናቡከደነፆር ከእግዚአብሔር ንዋየ ቅድሳት ጋር ልኮ ወደ ባቢሎን አገባው።"
                        },
                        {
                            "verse": 46,
                            "text": "ሴዴቅያስንም በተወለደ በሃያ አንድ ዓመቱ በኢየሩሳሌምና በይሁዳ አነገሠው፤ ዐሥራ አንድ ዓመትም ነገሠ።"
                        },
                        {
                            "verse": 47,
                            "text": "በእግዚአብሔርም ፊት ክፉ አደረገ፤ በነቢዩ በኤርምያስ አፍ ከተነገረው ከእግዚአብሔርም ቃል የተነሣ አልፈራም።"
                        },
                        {
                            "verse": 48,
                            "text": "ንጉሡ ናቡከደነፆርም በእግዚአብሔር ስም አማለው፤ እርሱ ግን ከዳው፤ አንገቱንም አደነደነ፤ ልቡናውንም አስታበየ፤ የእስራኤል ፈጣሪ የእግዚአብሔርንም ሕግ ተላለፈ።"
                        },
                        {
                            "verse": 49,
                            "text": "የሕዝቡና የካህናቱ መሪዎችም ብዙ ተላለፉ፤ ከአሕዛብም ርኵሰት ይልቅ እጅግ በደሉ፤ በኢየሩሳሌምም የተቀደሰችውን የእግዚአብሔርን መቅደስ አሳደፉ።"
                        }
                    ]
                },
                {
                    "title": "የኢየሩሳሌም ጥፋት",
                    "verses": [
                        {
                            "verse": 50,
                            "text": "የአባቶቻቸው አምላክ እግዚአብሔርም ይገሥጻቸውና ይመልሳቸው ዘንድ መልእክተኛውን ላከ፤ ለእነርሱና ለመቅደሳቸው ይራራልና።"
                        },
                        {
                            "verse": 51,
                            "text": "እነርሱ ግን በመልእክተኞቹ ዘበቱባቸው፤ እግዚአብሔርም በተናገራቸው ጊዜ በሕዝቡ እስኪቈጣ ድረስ በነቢያት ይስቁባቸው ነበር።"
                        },
                        {
                            "verse": 52,
                            "text": "ጣዖቱን እጥፍ አድርገው ያመልኩ ነበርና የከላውዴዎን ክፍል የአሦር ነገሥታትም ይዘምቱባቸው ዘንድ አዘዘ።"
                        },
                        {
                            "verse": 53,
                            "text": "መጥተውም በቤተ መቅደሱ አደባባይ ጐልማሶቻቸውን በሰይፍ ገደሉ፤ ለጐልማሳውም፥ ለቆንጆዋም፥ ለትልቁም፥ ለትንሹም ቢሆን አልራሩም፤ ሁሉንም በእጃቸው አሳልፎ ሰጣቸው።"
                        },
                        {
                            "verse": 54,
                            "text": "የእግዚአብሔርንም ንዋየ ቅድሳት ትልቁንም ትንሹንም ሁሉ፥ የእግዚአብሔርንም ታቦት፥ የንጉሡንም ቤት ዕቃ ሁሉ ዘርፈው ወደ ባቢሎን ወሰዱ።"
                        },
                        {
                            "verse": 55,
                            "text": "የእግዚአብሔርንም ቤት አቃጠሉ፤ የኢየሩሳሌምንም ቅጽሯን አፈረሱ፤ ግንቧንም በእሳት አቃጠሉ።"
                        },
                        {
                            "verse": 56,
                            "text": "ያማረውንም ዕቃዋን ሁሉ አጠፉ፤ ከጦር የቀሩትንም ማርከው ወደ ባቢሎን ወሰዱአቸው።"
                        },
                        {
                            "verse": 57,
                            "text": "በነቢዩ በኤርምያስ አፍ የተነገረው የእግዚአብሔር ቃል ይደርስ ዘንድ፥ ፋርሳውያን መግዛት እስከ ጀመሩበት ድረስ ለእርሱና ለልጆቹ አገልጋዮች ሆኑ።"
                        },
                        {
                            "verse": 58,
                            "text": "ምድርም በማረፍዋ ደስ ይላታል፤ በተፈታችበትም ዘመን ሁሉ ሰብዓው ዘመን እስኪፈጸም ድረስ ታርፋለች።"
                        }
                    ]
                }
            ]
        },
        {
            "chapter": 2,
            "sections": [
                {
                    "title": null,
                    "verses": [
                        {
                            "verse": 1,
                            "text": "በፋርስ ንጉሥ በቂሮስ መንግሥት በመጀመሪያዪቱ ዓመት እግዚአብሔር በነቢዩ በኤርምያስ አፍ የተናገረው ቃል ደረሰ።"
                        },
                        {
                            "verse": 2,
                            "text": "እግዚአብሔርም የፋርስን ንጉሥ የቂሮስን መንፈስ አነሣሣ፤ በመንግሥቱም ሁሉ ዐዋጅ ነገረ፤ እንዲህም ብሎ ጻፈ።"
                        },
                        {
                            "verse": 3,
                            "text": "የፋርስ ንጉሥ ቂሮስ እንዲህ ይላል፥ “የእስራኤል አምላክ ልዑል እግዚአብሔር እኔን ለዘለዓለም አነገሠኝ።"
                        },
                        {
                            "verse": 4,
                            "text": "በይሁዳ ባለችው በኢየሩሳሌም ቤተ መቅደስን እሠራለት ዘንድ አዘዘኝ፤"
                        },
                        {
                            "verse": 5,
                            "text": "ስለዚህ ከእናንተ ውስጥ ከሕዝቡ ወገን የሆነ ቢኖር እግዚአብሔር ከእርሱ ጋር ይሁን፤ በይሁዳ ወደ አለች ወደ ኢየሩሳሌም ይውጣ፤ ለእስራኤል ጌታ ለእግዚአብሔር በኢየሩሳሌም ቤተ መቅደስን ይሥራ።"
                        },
                        {
                            "verse": 6,
                            "text": "በያገራችሁ ያላችሁ ሁሉ በየአውራጃችሁ ወርቁንና ብሩን ርዱ።"
                        },
                        {
                            "verse": 7,
                            "text": "እናንተም ለእግዚአብሔር ቤተ መቅደስ ፈረሱንና ከብቱን ስእለት ካለው ሁሉ ጋር ጨምሩ።"
                        },
                        {
                            "verse": 8,
                            "text": "“የይሁዳና የብንያም ሀገሮች መሳፍንትም በየነገዳቸው፥ ሕዝቡም፥ ካህናቱም፥ ሌዋውያኑም፥ እግዚአብሔርም ልቡናውን ያነሣሣለት ሁሉ ይውጣ፤ በኢየሩሳሌም ያለውንም የእግዚአብሔርን ቤተ መቅደስ ይሥራ።"
                        },
                        {
                            "verse": 9,
                            "text": "ባውራጃቸው ያሉም በወርቅና በብር፥ በፈረስና በከብት ሁሉ፥ ስእለት ያለባቸውም፥ ልቡናውም የወደደ ሁሉ ይርዷቸው።”"
                        },
                        {
                            "verse": 10,
                            "text": "ንጉሥ ቂሮስም ናቡከደነፆር ከኢየሩሳሌም ወስዶ በጣዖቶቹ ቤት ያኖረውን የእግዚአብሔርን ንዋየ ቅድሳት አወጣ።"
                        },
                        {
                            "verse": 11,
                            "text": "የፋርስ ንጉሥ ቂሮስም ንዋየ ቅዱሳቱን ባወጣ ጊዜ ለጠባቂው ለሚትረዳጡ ሰጠው፥"
                        },
                        {
                            "verse": 12,
                            "text": "ለይሁዳ የተሾመው ሰልምናስም ከእርሱ ተቀበለ፤"
                        },
                        {
                            "verse": 13,
                            "text": "ቍጥሩም እንዲህ ነው፦ የወርቁ ወጭት አንድ ሺህ፥ የብሩም ወጭት አንድ ሺህ ነው። የብር ሳህኖች ሃያ ዘጠኝ፥ የወርቅ ጽዋዎችም ሠላሳ፥ የብርም ጽዋዎች ሁለት ሺህ አራት መቶ ዐሥር፥ ሌሎች ዕቃዎች ግን አንድ ሺህ ነበሩ።"
                        },
                        {
                            "verse": 14,
                            "text": "የተመለሰውም የወርቁና የብሩ ዕቃ ሁሉ ተዳምሮ አምስት ሺህ አራት መቶ ስድሳ ዘጠኝ ነበር።"
                        },
                        {
                            "verse": 15,
                            "text": "ስልምናሶርም ከምርኮኞቹ ጋር ከባቢሎን ወስዶ ወደ ኢየሩሳሌም አገባው።"
                        }
                    ]
                },
                {
                    "title": "በግንቡ ሥራ ላይ የደረሰ ተቃውሞ",
                    "verses": [
                        {
                            "verse": 16,
                            "text": "ከእነርሱም ውስጥ የፋርስ ንጉሥ አርጤክስስ በይሁዳና በኢየሩሳሌም አውራጃዎች ያስቈጠራቸው አሉ፤ ቤልሞስና ሚጥራዳጢ፥ ጠቢልዮስና ራቲሞስ፥ ቤሔልጤሞስና ጸሓፊው ሲሳዮስ፥ ከነዚህም በታች ያሉ በሰማርያ የሚኖሩ ሁሉ፥ በሌላም ሀገር ያሉ ሁሉ እንዲህ ብለው መልእክት ጻፉ።"
                        },
                        {
                            "verse": 17,
                            "text": "“ለጌታችን ለንጉሡ ለአርጤክስስ፦ ከብላቴኖችህ፥ ከታሪክ ጸሓፊህ ከራቲሞስና ከጸሓፊው ከሰሜልዮስ ከእነርሱ በታች ከተሾሙት ሁሉና በቄሌ-ሶርያና በፊኒቄ ከሚኖሩ ሁሉ፦"
                        },
                        {
                            "verse": 18,
                            "text": "አሁንም ጌታችን ንጉሥ ሆይ፥ ይህን ዕወቅ፤ ከእናንተ ወደ እኛ የመጡ አይሁድ ወደ ኢየሩሳሌም ሄደው፥ ክፉና ከዳተኛ ከተማን ይገነባሉ፤ የገበያ ቦታዎችዋንና ቅፅሮችዋን፥ ቤተ መቅደስዋንም ያድሳሉ።"
                        },
                        {
                            "verse": 19,
                            "text": "ያችም ከተማ ከተሠራች፥ ቅፅሯም ካለቀ፥ ከዚያ በኋላ ግብር አይገብሩም፤ ዳግመኛም መንግሥታችንን ይቀማሉ።"
                        },
                        {
                            "verse": 20,
                            "text": "ቤተ መቅደስንም አሳምረው ይሠራሉ። አሁንም ስለዚህ ቸል አትበል።"
                        },
                        {
                            "verse": 21,
                            "text": "በአባቶቻችሁ የታሪክ መጽሐፍ ይፈልጉ ዘንድ ወደ ንጉሡ ወደ ቂሮስ ላክ።"
                        },
                        {
                            "verse": 22,
                            "text": "ያች ከተማ ነገሥታቱን የምትከዳና ከተሞችን እንደምታውክ፥ ስለዚህ የተጻፈ ታገኛለህ።"
                        },
                        {
                            "verse": 23,
                            "text": "አይሁድም ከጥንት ጀምሮ ከዳተኞች እንደ ሆኑ ተጽፎ ታገኛለህ፤ ስለዚህም ያች ከተማ ጠፍታ ነበር።"
                        },
                        {
                            "verse": 24,
                            "text": "አሁንም ጌታችን ንጉሥ ሆይ፥ እንነግርሃለን፤ ያች ከተማ ከተሠራች፥ ቅጽሮችዋም ከተፈጸሙ በኋላ ወደ ቄሌ-ሶርያና ወደ ፊንቄ አያሳልፏችሁም።”"
                        },
                        {
                            "verse": 25,
                            "text": "ከዚህ በኋላ ንጉሡ ለጻፈለት ለታሪክ ጸሓፊው ለራቲሞስና ለቤሔልማቴም፥ ለጸሓፊው ለሳሚልዮስም በሰማርያና በፊኒቂስ ለሚኖሩ፥ ከእነርሱ በታች ላሉ፥ ለቀሩትም እንደ ጻፉለት እንዲህ የምትል ደብዳቤን ጻፈላቸው።"
                        },
                        {
                            "verse": 26,
                            "text": "“እኔም የላካችሁልኝን ደብዳቤ አንብቤ ይፈልጉ ዘንድ አዘዝሁ፤ ያቺም ከተማ ከጥንት ጀምሮ ነገሥታቱን የምትከዳ እንደ ሆነች አገኘሁ።"
                        },
                        {
                            "verse": 27,
                            "text": "ሰዎችም ከዳተኞች እንደ ነበሩ፥ ሥራቸውም ጦርነት እንደ ነበረ፥ የኢየሩሳሌምም ነገሥታት ጠንካሮችና ክፉዎች እንደ ነበሩ፥ ቄሌ-ሶርያንና ፊኒቄን እንደ ገዙና እንደገበሩላቸው አገኘሁ።"
                        },
                        {
                            "verse": 28,
                            "text": "አሁንም እነዚያን ሰዎች ያቺን ከተማ መሥራትን እንዲከለክሏቸው፥"
                        },
                        {
                            "verse": 29,
                            "text": "ነገሥታትም ይደክሙ ዘንድ ክፋትን እንዳታበዛ በውስጧ ምንም የሚሠራ እንዳይኖር እነሆ አዘዝሁ።”"
                        },
                        {
                            "verse": 30,
                            "text": "ከዚህ በኋላ ራቲሞስና ጸሓፊው ስልምዮስ፥ ከእነዚህም በታች ያሉት ንጉሡ አርጤክስስ የጻፋትን ያችን መልእክት ባነበቧት ጊዜ ከብዙ ሰዎች ጋር በብዙ ችኮላ ወደ ኢየሩሳሌም ፈረሶቻቸውን አስነሡ፤ የሚሠሩትንም ይከለክሉ ጀመሩ።"
                        },
                        {
                            "verse": 31,
                            "text": "የኢየሩሳሌም ቤተ መቅደስ ሥራም እስከ ፋርስ ንጉሥ ዳርዮስ ሁለተኛዪቱ ዘመነ መንግሥት ድረስ ቆመ።"
                        }
                    ]
                }
            ]
        },
        {
            "chapter": 3,
            "sections": [
                {
                    "title": "የሦስቱ ጠባቂዎች ውድድር",
                    "verses": [
                        {
                            "verse": 1,
                            "text": "ንጉሡ ዳርዮስም በመንግሥቱ ላሉ ሁሉ ለቤተ ሰዎቹ፥ ለሜዶንና ለፋርስ መኳንንት ሁሉ፥"
                        },
                        {
                            "verse": 2,
                            "text": "ለመሳፍንቱ ሁሉ፥ በሥሩ ለሚገኙ ከሕንድ እስከ ኢትዮጵያ ባሉ መቶ ሃያ ሰባት ግዛቶች ላሉ አዛዦችና ሹሞች ሁሉ ታላቅ በዓል አደረገ።"
                        },
                        {
                            "verse": 3,
                            "text": "በልተውና ጠጥተውም ጠገቡ፤ ከዚህም በኋላ ወደ ቤታቸው ገቡ፤ ንጉሡ ዳርዮስም ወደ እልፍኙ ገብቶ ተኛ።"
                        },
                        {
                            "verse": 4,
                            "text": "ንጉሡንም የሚጠብቁት ሦስት ጐልማሶች ራስ ጠባቂዎች ነበሩ። እርስ በርሳቸውም እንዲህ ተባባሉ፦"
                        },
                        {
                            "verse": 5,
                            "text": "“ሁላችን የሚያስጐመጅና የሚወደድ አንዳንድ ቃል አሻሽለን እንናገር ዘንድ ኑ፤ ነገሩ በጥበብ ከባልንጀራው ለተሻለለት ንጉሡ ዳርዮስ ብዙ ስጦታ ይስጠው፤ የአሸናፊነቱንም ዋጋ ይስጠው።"
                        },
                        {
                            "verse": 6,
                            "text": "ነጭ ሐርም ያልብሰው፤ በወርቅ ጽዋም ይጠጣ፤ በወርቅ አልጋም ይተኛ፤ በወርቅ ሰረገላም ላይ ይቀመጥ፤ ከተልባ እግርም የተሠራ መጠምጠሚያ በራሱ ላይ ያድርግ፤ በአንገቱም ላይ ዝርግፍ ወርቅ ይሰር።"
                        },
                        {
                            "verse": 7,
                            "text": "ስለ ጥበቡም ከንጉሡ ቀጥሎ ይቀመጥ፤ የንጉሡም ዘመድ ይሁን።”"
                        },
                        {
                            "verse": 8,
                            "text": "ከዚህም በኋላ ሁሉም የየራሳቸውን ቃል ጻፉ፤ አትመውም ከንጉሡ ከዳርዮስ መከዳ በታች አኖሩት።"
                        },
                        {
                            "verse": 9,
                            "text": "እንዲህም አሉ፥ “ንጉሡ ከዕንቅልፉ በነቃ ጊዜ ይህቺን ደብዳቤ እንሰጠዋለን፤ ንጉሡና ሦስቱ የፋርስ ሹሞቹም በቃሉ ለተወደደውና ብልህ ለሆነው ይፍረዱለት።”"
                        },
                        {
                            "verse": 10,
                            "text": "አንደኛው “ወይን ያሸንፋል” ብሎ ጻፈ።"
                        },
                        {
                            "verse": 11,
                            "text": "ሁለተኛውም “ንጉሥ ያሸንፋል” ብሎ ጻፈ።"
                        },
                        {
                            "verse": 12,
                            "text": "ሦስተኛውም “ሴቶች ያሸንፋሉ፤ ከሁሉም ይልቅ እውነት ታሸንፋለች” ብሎ ጻፈ።"
                        },
                        {
                            "verse": 13,
                            "text": "ከዚህም በኋላ ዳርዮስ በነቃ ጊዜ ያቺን መጽሐፍ አንሥተው ሰጡት፤ አነበባትም።"
                        },
                        {
                            "verse": 14,
                            "text": "በሜዶንና በፋርስ ያሉ አዛዦችን ሁሉ፥ መሳፍንቱንና ሹሞቹን፥ አለቆቹንና መኳንንቱንም ወደ አዳራሹ ይጠሩ ዘንድ ላከ፤"
                        },
                        {
                            "verse": 15,
                            "text": "በአጠገቡም ተቀምጠው ያችን መጽሐፍ በፊታቸው አስነበቧት።"
                        },
                        {
                            "verse": 16,
                            "text": "እርሱም፥ “እነዚያን ጐልማሶች ሰዎች ጥሯቸው፤ እነርሱ ራሳቸው ነገራቸውን ይናገሩ” አለ፤ ጠርተውም አገቡአቸው።"
                        }
                    ]
                },
                {
                    "title": "ስለ ወይን አሸናፊነት የቀረበው ሐተታ",
                    "verses": [
                        {
                            "verse": 17,
                            "text": "እንዲህም አላቸው፥ “ነገራችሁን ተናገሩ፥” ወይን ያሸንፋል ብሎ መጀመሪያ የተናገረውም ይናገር ጀመር።"
                        },
                        {
                            "verse": 18,
                            "text": "እንዲህም አለ፥ “እናንተ ሰዎች፥ ወይን የሚጠጣውን ሰው ሁሉ እንደሚያሸንፈው፥ አእምሮውንም እንደሚያሳጣው አስተውሉ።"
                        },
                        {
                            "verse": 19,
                            "text": "የንጉሡንና የድኃ አደጉን፥ የባሪያዉንና የነጻዉን፥ የድኃውንና የባለጸጋውን ልቡና አንድ ያደርገዋል።"
                        },
                        {
                            "verse": 20,
                            "text": "የሰውን ሁሉ ልቡና ወደ ደስታ መልሶ ደስ ያሰኛቸዋል፤ ኀዘኑንም ሁሉ አያስቡትም፤ ጭንቀቱንም ሁሉ አያስቡትም።"
                        },
                        {
                            "verse": 21,
                            "text": "የሰውን ሁሉ ልቡና ባለ ጸጋ ያደርገዋል፤ ንጉሡንም አያስቡትም፤ ፈጣሪያቸውንም አያስቡትም ሰውንም ሁሉ ከባድ ነገር ያናግረዋል።"
                        },
                        {
                            "verse": 22,
                            "text": "በጠጡትም ጊዜ ወዳጅ ወዳጁን፥ ወንድምም ወንድሙን ይረሳዋል፥ ሾተላቸውንም ያማዝዛቸዋል።"
                        },
                        {
                            "verse": 23,
                            "text": "ከስካራቸውም በነቁ ጊዜ ያደረጉትን አያስቡትም።"
                        },
                        {
                            "verse": 24,
                            "text": "እናንተ ሰዎች፥ በግድ እንዲህ የሚያደርገው ወይን አያሸንፍምን?” ከዚህም በኋላ እርሱ እንዲህ ብሎ ተናግሮ ዝም አለ።"
                        }
                    ]
                }
            ]
        },
        {
            "chapter": 4,
            "sections": [
                {
                    "title": "ስለ ንጉሥ አሸናፊነት የቀረበ ሐተታ",
                    "verses": [
                        {
                            "verse": 1,
                            "text": "ንጉሥ ያሸንፋል ያለው ሁለተኛውም ይናገር ጀመረ።"
                        },
                        {
                            "verse": 2,
                            "text": "“እናንተ ሰዎች ሆይ፥ ሰዎች ምድርን የሚያሸንፏት፥ ባሕርንም፥ በውስጧ ያለውንም ሁሉ የሚገዙ አይደለምን?"
                        },
                        {
                            "verse": 3,
                            "text": "ንጉሥም ለእነርሱ ጌታቸው ነው፤ ፈጽሞም ይገዛቸዋል፤ እርሱ ያዘዛቸውንም ሁሉ ያደርጋሉ።"
                        },
                        {
                            "verse": 4,
                            "text": "ባልንጀራችሁን ግደሉ ቢላቸውም ይገድላሉ ወደ ጦርነትም ሂዱ ቢላቸው ይሄዳሉ፤ ተራሮችንም ይንዳሉ፤ አጥሩንና ግንቡንም ያፈርሳሉ።"
                        },
                        {
                            "verse": 5,
                            "text": "የንጉሡንም ትእዛዝ እንቢ እንዳይሉ ይገድላሉ፤ ይገደላሉም፤ ድል ቢያደርጉም የማረኩትን ምርኮ ሁሉ ለንጉሡ ያገባሉ።"
                        },
                        {
                            "verse": 6,
                            "text": "“ያልዘመቱና ያልተዋጉ፥ ምድርን የሚያርሱ እነርሱ ዘርተው አዝመራቸውን ባገቡ ጊዜ ግብሩን ለንጉሡ ይሰጣሉ። ለንጉሡም ግብር እንዲከፍል አንዱ ሌላውን ያስገድደዋል።"
                        },
                        {
                            "verse": 7,
                            "text": "እርሱ ግን አንድ ብቻ ነው፤ ግደሉ ቢላቸው ይገድላሉ፤ ተዉ ቢላቸውም ይተዋሉ።"
                        },
                        {
                            "verse": 8,
                            "text": "ግረፉ ቢላቸውም ይገርፋሉ፤ ገንቡ ቢላቸውም ይገነባሉ፤ አፍርሱ ቢላቸውም ያፈርሳሉ።"
                        },
                        {
                            "verse": 9,
                            "text": "ቍረጡ ቢላቸው ይቈርጣሉ፤ ትከሉ ቢላቸውም ይተክላሉ።"
                        },
                        {
                            "verse": 10,
                            "text": "ሕዝቡ ሁሉና ሠራዊቱም ላንድ ለእርሱ ይታዘዙለታል፤ ከዚህም ሁሉ ጋራ እርሱ ተቀምጦ በልቶና ጠጥቶ ይተኛል።"
                        },
                        {
                            "verse": 11,
                            "text": "ሌላውም ዙሪያውን ይጠብቃል፤ ከእነርሱም ተለይቶ ሄዶ ጉዳዩን ማድረግ የሚችል አንድም የለም፤ በማናቸውም ነገር እንቢ ይሉት ዘንድ አይችሉም።"
                        },
                        {
                            "verse": 12,
                            "text": "እናንተ ሰዎች ሆይ፥ ሁሉ እንዲህ የሚታዘዝለት ንጉሥ አያሸንፍምን?” ከዚህም በኋላ ዝም አለ።"
                        }
                    ]
                },
                {
                    "title": "ስለ ሴት አሸናፊነት የቀረበ ሐተታ",
                    "verses": [
                        {
                            "verse": 13,
                            "text": "ስለ ሴቶችና ስለ እውነት የተናገረው ሦስተኛውም ይናገር ጀመረ፤ እርሱም ዘሩባቤል ነው። እርሱም እንዲህ አለ፦"
                        },
                        {
                            "verse": 14,
                            "text": "“እናንተ ሰዎችሆይ፥ ንጉሡ ታላቅ አይደለምን? ሰዎቹስ ብዙ አይደሉምን? ወይንስ ብርቱ አይደለምን? እኒህንስ የሚገዛቸውና የሚያዝዛቸው ማነው? ሴቶች አይደሉምን?"
                        },
                        {
                            "verse": 15,
                            "text": "ሴቶች ምድርንና ባሕርን የሚገዙ ንጉሡንና ሕዝቡን ሁሉ ወልደዋል።"
                        },
                        {
                            "verse": 16,
                            "text": "ከእነርሱም ተወለዱ፤ እነርሱም ከእርሱ ወይን የሚገኝበት የወይን ተክልን የሚተክሉ ሰዎችን አሳደጉ።"
                        },
                        {
                            "verse": 17,
                            "text": "እነርሱም ለሰዎች ልብስን ይሠራሉ፤ ለወንዶችም ክብርን ያደርጋሉ፤ ወንዶችም ያለ ሴት መኖር አይቻላቸውም።"
                        },
                        {
                            "verse": 18,
                            "text": "ሰዎች ምንም እንኳ ብሩንና ወርቁን፥ መልካሙንም ዕቃ ሁሉ ቢሰበስቡ፥ መልኳ ያማረና ደም ግባትዋ የተወደደ አንዲት ሴትን ባዩ ጊዜ፥"
                        },
                        {
                            "verse": 19,
                            "text": "ያን ሁሉ ረስተው እርሷን ይመለከታሉ፤ አፏንም ያያሉ፤ ሁሉም ያደንቋታል፤ ከወርቅና ከብር፥ ካማረውም ዕቃ ሁሉ እርሷን ይመርጧታል።"
                        },
                        {
                            "verse": 20,
                            "text": "ሰውም ያሳደገውን አባቱንና ሀገሩን ትቶ ሚስቱን ይከተላል።"
                        },
                        {
                            "verse": 21,
                            "text": "ስለ ሚስቱም ነፍሱን ይሰጣል፤ አባትና እናቱን፥ ሀገሩንም አያስባቸውም።"
                        },
                        {
                            "verse": 22,
                            "text": "በዚህም ሴቶች እንደሚያሸንፏችሁ ታውቃላችሁ፤ ጥራችሁና ደክማችሁም ሁሉን አምጥታችሁ ለሴቶች የምትሰጧቸው አይደላችሁምን?"
                        },
                        {
                            "verse": 23,
                            "text": "ወንድ ጦሩን ይዞ ወጥቶ ይሄዳል፤ ይሰርቃል፤ ይዘርፋልም፤ በባሕሩና በወንዙ ይጓዛል፤"
                        },
                        {
                            "verse": 24,
                            "text": "አንበሳንም እያየ ይሄዳል፤ በጨለማም ይሄዳል። በሰረቀና በነጠቀ፥ በዘረፈም ጊዜ ሁሉን ለሚወዳት ይሰጣል።"
                        },
                        {
                            "verse": 25,
                            "text": "ወንድ ከወለዱት ከእናቱና ከአባቱ ይልቅ ሚስቱን ይወዳታል።"
                        },
                        {
                            "verse": 26,
                            "text": "በሴቶች ምክንያት ልባቸው የጠፋ፥ ስለ እነርሱም የተገዙና ባሮች የሆኑ ብዙዎች ናቸው።"
                        },
                        {
                            "verse": 27,
                            "text": "በሴቶችም ምክንያት የሞቱ፥ የተሳሳቱና የበደሉ ብዙዎች ናቸው።"
                        },
                        {
                            "verse": 28,
                            "text": "“አሁንም አታምኑኝምን? ንጉሥ በሥልጣኑ ታላቅ አይደለምን? ሕዝቡስ ሁሉ ባዩት ጊዜ እርሱን መንካት የሚፈሩ አይደለምን?"
                        },
                        {
                            "verse": 29,
                            "text": "እነሆ የንጉሡ ዕቅብት የክቡር የበርጠቁ ልጅ ኤጴሜን በንጉሡ ቀኝ ትቀመጣለች።"
                        },
                        {
                            "verse": 30,
                            "text": "የንጉሡን ዘውድ ከራሱ ላይ አውርዳ በራሷ ላይ ትደፋለች፤ ንጉሡንም በግራ እጇ በጥፊ ትመታዋለች።"
                        },
                        {
                            "verse": 31,
                            "text": "ከዚህም ሁሉ ጋራ ንጉሥ አፏን ያያል፤ ብትስቅ ይስቃል፤ ብትቈጣም ትናገር ዘንድ፥ ቍጣዋም ይበርድ ዘንድ ያቈላምጣታል።"
                        },
                        {
                            "verse": 32,
                            "text": "እናንተ ሰዎች፥ እንዲህ የሚያደርጉ ሴቶች አያሸንፉምን?”"
                        }
                    ]
                },
                {
                    "title": "ስለ እውነት አሸናፊነት የቀረበ ሐተታ",
                    "verses": [
                        {
                            "verse": 33,
                            "text": "ከዚህም በኋላ ንጉሡና መኳንንቱ እርስ በርሳቸው ተያዩ፤ ከዚህም በኋላ የእውነትን ነገር ይናገር ጀመረ።"
                        },
                        {
                            "verse": 34,
                            "text": "እንዲህም አለ፥ “እናንተ ሰዎች ሆይ፥ እውነት የሚያሸንፍ አይደለምን? ምድርስ ታላቅ ነው፤ ሰማይም ከፍ ያለ ነው፤ ፀሐይም በዙረቱ ፈጣን ነው፤ ባንዲት ቀን ሰማይን ዙሮ በቀኙ ወደ ቦታው ይመለሳልና"
                        },
                        {
                            "verse": 35,
                            "text": "እንዲህ የሚያደርግ ታላቅ አይደለምን? እውነትም ታሸንፋለች፤ ከዚህም ሁሉ ትበልጣለች።"
                        },
                        {
                            "verse": 36,
                            "text": "ዓለም ሁሉ እውነትን ይጠራታል፤ ሰማይም ይባርካታል፤ ፍጥረትም ሁሉ ለእርሷ ይንቀጠቀጣል፤ ይናወጣልም፤ ከእውነትም ጋር ዐመፃ አይገኝም።"
                        },
                        {
                            "verse": 37,
                            "text": "ወይን በደለኛ ነው፤ ንጉሥም በደለኛ ነው፤ ሴቶችም በደለኞች ናቸው፤ የሰው ልጅም በደለኛ ነው፤ ሥራቸውም ሁሉ በደል ነው፤ ይህ ሁሉ በእውነት ዘንድ የለም፤ እነዚህም ሁሉ በበደላቸው ይሞታሉ።"
                        },
                        {
                            "verse": 38,
                            "text": "“እውነት ግን ሁልጊዜ ታሸንፋለች፤ ሕይወትም ናት፤ ለዘለዓለሙም ፈጽማ ጸንታ ትኖራለች።"
                        },
                        {
                            "verse": 39,
                            "text": "በእርሷ ዘንድ ልዩነትና ለፊት ማዳላት የሉም፤ ነገር ግን እውነት በሐሰትና በክፉ ሁሉ አትኖርም። ሰዎች ሁሉም ሥራዋን ይወድዳሉ።"
                        },
                        {
                            "verse": 40,
                            "text": "በፍርድዋም ዐመፅ የለባትም፤ እርስዋም ታሸንፋለች፥ መንግሥት፥ ገናናነትና በዓለም ውስጥ ያለ ሥልጣን ሁሉ የእርስዋ ነው፤ መንግሥት የእርሱ የሆነ እግዚአብሔር ይመስገን” ብሎ ዝም አለ።"
                        }
                    ]
                },
                {
                    "title": "የዘሩባቤል ሽልማት",
                    "verses": [
                        {
                            "verse": 41,
                            "text": "ከዚህም በኋላ ሕዝቡ ሁሉ ድምፃቸውን ከፍ በማድረግ፥ “እውነት ታላቅ ናት! ፈጽማም ታሸንፋለች!” አሉ።"
                        },
                        {
                            "verse": 42,
                            "text": "ንጉሡም፥ “የምትወድደውን ከተጻፈው ሁሉ አብልጠህ ለምን፤ እኔም እሰጥሃለሁ። አንተ ዐዋቂ ሆነሃልና፥ ተለይተህም ከእኔ ጋር ትቀመጣለህ፤ የእኔም ዘመድ ትሆናለህ” አለው።"
                        },
                        {
                            "verse": 43,
                            "text": "እርሱም ንጉሡን እንዲህ አለው፥ “በነገሥህ ጊዜ ኢየሩሳሌምን ትሠራት ዘንድ የተሳልኸውን ስእለት ዐስብ።"
                        },
                        {
                            "verse": 44,
                            "text": "ከኢየሩሳሌም የተወሰዱትን፥ ቂሮስ ባቢሎንን ለማጥፋት በጀመረ ጊዜ ለይቶ ያኖራቸውንና ወደዚያ ለመመለስ የተሳላቸውን ዕቃዎችን ትመልስ ዘንድ ዐስብ።"
                        },
                        {
                            "verse": 45,
                            "text": "አንተም ከለዳውያን ይሁዳን ባጠፏት ጊዜ ኤዶማውያን ያቀጠሏትን ቤተ መቅደስ ትሠራ ዘንድ ተስለሃል።"
                        },
                        {
                            "verse": 46,
                            "text": "አሁንም ጌታዬ ንጉሥ ሆይ፥ የምማልድህና የምለምንህ ይህ ነው፤ ካንተም የምፈልጋት ታላቅ ነገር ይህች ናት፥ ጌታዬ ለሰማይ አምላክ የተሳልኸውን ስእለትህን ታደርግ ዘንድ እሺ በለኝ፥ ካንደበትህ የወጣውንም አድርግ።”"
                        },
                        {
                            "verse": 47,
                            "text": "ከዚህ በኋላም ንጉሡ ዳርዮስ አቅፎ ሳመው፤ እርሱንና ይሠሯት ዘንድ ወደ ኢየሩሳሌም የሚወጡትን ከእርሱ ጋር ያሉትን ሁሉ ይሹ ዘንድ ወደ ግምጃ ቤት አዛዦችና ወደ አለቆች፥ ወደ መሳፍንቱና ወደ መኳንንቱ ሁሉ ደብዳቤዎችን ጻፈለት።"
                        },
                        {
                            "verse": 48,
                            "text": "ከእርሱም ጋር ከተማዋን ይሠሩ ዘንድ የዋንዛውን እንጨት ወደ ኢየሩሳሌም እንዲያመጡ በቄሌ-ሶርያና በሊባኖስ ላሉ መሳፍንት ሁሉ ደብዳቤዎችን ጻፈ።"
                        },
                        {
                            "verse": 49,
                            "text": "ኀይላቸው የሚሆኑ ባልንጀሮችንም ሁሉ ከመገዛታቸው ነጻ ያወጧቸው ዘንድ ከግዛቱ ወደ ይሁዳ ለሚወጡትም አይሁድ ሁሉ ጻፈ። የግምጃ ቤት አዛዦች፥ መሳፍንቱና መኳንንቱም ወደ በራቸው እንዳይገቡ ጻፈ።"
                        },
                        {
                            "verse": 50,
                            "text": "ባውራጃቸው ላሉትም ግብሩን ይተዉላቸው ዘንድ፥ ኤዶማውያንም አጽንተው የያዙትን ቦታቸውን ለአይሁድ ይተዉ ዘንድ ጻፈ።"
                        },
                        {
                            "verse": 51,
                            "text": "ሕንጻውም እስኪፈጸም ድረስ ለቤተ መቅደሱ ሥራ የሚሆን በየዓመቱ ሃያ መክሊት ወርቅ ይሰጧቸው ዘንድ ጻፈ።"
                        },
                        {
                            "verse": 52,
                            "text": "እንደ ልማዳቸውም በሕጉ ሁልጊዜ በመሠዊያው ላይ ለሚሠዉት የዘወትር መሥዋዕት ዐሥራ ሰባት፥ በየዓመቱም ሌላ ዐሥር መክሊት ወርቅ ይሰጧቸው ዘንድ ጻፈ።"
                        },
                        {
                            "verse": 53,
                            "text": "ከተማዋንም ለመሥራት ከባቢሎን ለሚመጡት ሁሉ ለእነርሱና ለልጆቻቸው አገዛዝን ይተውላቸው ዘንድ ጻፈ።"
                        },
                        {
                            "verse": 54,
                            "text": "ለሚወጡ ካህናትም ሁሉ ምግባቸውንና የሚያገለግሉበት የአገልግሎት ልብሳቸውን ጻፈላቸው።"
                        },
                        {
                            "verse": 55,
                            "text": "ለሌዋውያንም፦ የኢየሩሳሌምና የቤተ መቅደስ ሥራ እስኪፈጸም ድረስ ምግባቸውን ይሰጧቸው ዘንድ ጻፈላቸው።"
                        },
                        {
                            "verse": 56,
                            "text": "ለሚያገለግሉና ከተማዋን ለሚሠሩ ሁሉ ምግባቸውን ይሰጧቸው ዘንድ ጻፈላቸው።"
                        },
                        {
                            "verse": 57,
                            "text": "ቂሮስ ከባቢሎን ያወጣውን ንዋየ ቅድሳቱንም ሁሉ፥ ሁሉንም ቂሮስ እንዳዘዘላቸው ያደርጉ ዘንድ፥ እርሱም እንዲሁ እንዲያደርጉና ወደ ኢየሩሳሌም እንዲልኩ አዘዛቸው።"
                        }
                    ]
                },
                {
                    "title": "የዘሩባቤል ጸሎት",
                    "verses": [
                        {
                            "verse": 58,
                            "text": "ከዚህም በኋላ ወጣቱ በወጣ ጊዜ በኢየሩሳሌም አንጻር ፊቱን ወደ ሰማይ አቀና፤ የሰማይንም ንጉሥ አመሰገነው።"
                        },
                        {
                            "verse": 59,
                            "text": "እንዲህም አለ፥ “ድል መንሣት ከአንተ ዘንድ ነው፤ ጥበብም ከአንተ ዘንድ ነው፤ ክብርም ለአንተ ነው፤ እኔም ያንተ ባሪያ ነኝ።"
                        },
                        {
                            "verse": 60,
                            "text": "ጥበብን የሰጠኸኝ አንተም ቡሩክ ነህ፤ የአባቶቻችን ጌታ አመሰግንሃለሁ።”"
                        },
                        {
                            "verse": 61,
                            "text": "ደብዳቤዎችንም ተቀብሎ ወደ ባቢሎን ሄደ፤ ይህንም ለወንድሞቹ ሁሉ ነገራቸው።"
                        },
                        {
                            "verse": 62,
                            "text": "ያባቶቻቸውንም አምላክ አመሰገኑ፤ ዕረፍትን ሰጥትዋቸዋልና፥ ይቅርም ብሏቸዋልና፥"
                        },
                        {
                            "verse": 63,
                            "text": "ኢየሩሳሌምንና ስሙ የተጠራባት ቤተ መቅደስንም ይሠሩአት ዘንድ፤ ለመውጣት ፈቅዶላቸዋልና። በመሰንቆና በበገናም ደስ እያላቸው ሰባት ቀን ተቀመጡ።"
                        }
                    ]
                }
            ]
        },
        {
            "chapter": 5,
            "sections": [
                {
                    "title": "ከምርኮ የተመለሱት ሰዎች ስም ዝርዝር",
                    "verses": [
                        {
                            "verse": 1,
                            "text": "ከዚህም በኋላ የሚወጡትን ያባቶቻቸውን ቤተ ሰቦች አለቆች በየወገኖቻቸው ለዩ፤ ሚስቶቻቸውን፥ ወንዶች ልጆቻቸውንና ሴቶች ልጆቻቸውን፥ ወንዶች አገልጋዮቻቸውንና ሴቶች አገልጋዮቻቸውን፥ ከብቶቻቸውንም ለዩ።"
                        },
                        {
                            "verse": 2,
                            "text": "ዳርዮስም በመሰንቆ፥ በበገናና በከበሮ በሰላም ወደ ኢየሩሳሌም ያደርሷቸው ዘንድ ከእነርሱ ጋር ሺህ ፈረሰኞችን ላከ።"
                        },
                        {
                            "verse": 3,
                            "text": "ወንድሞቻቸውም ሁሉ እየዘፈኑ ከእነርሱ ጋር በአንድነት እንዲሄዱ አደረገ።"
                        },
                        {
                            "verse": 4,
                            "text": "በየሀገራቸውና በየወገናቸው፥ አለቆቻቸውን ተከትለው የወጡ ሰዎችም ስማቸው ይህ ነው።"
                        },
                        {
                            "verse": 5,
                            "text": "ካህናት የፊንሐስ ልጆች፥ የአሮን ልጆች፥ የሰራህያ ልጅ የኢዮሴዴቅ ልጅ ኢዮስስ፥ ከይሁዳ ወገን ከፋሬስ ወገን ከዳዊት ወገን የሆነ የሰላትያል ልጅ የዘሩባቤል ልጅ ኢዮአቄም፤"
                        },
                        {
                            "verse": 6,
                            "text": "ዘሩባቤልም በፋርስ ንጉሥ በዳርዮስ ፊት በሁለተኛው ዓመተ መንግሥቱ በመጀመሪያው ወር በሚያዝያ የጥበብን ነገር የተናገረ ነው።"
                        },
                        {
                            "verse": 7,
                            "text": "የባቢሎን ንጉሥ ናቡከደነፆር ከማረካቸው ከፋርስ ምርኮ የወጡ ከይሁዳ የሆኑ ሰዎች እኒህ ናቸው።"
                        },
                        {
                            "verse": 8,
                            "text": "እነርሱም ወደ ኢየሩሳሌምና ወደ ሌላዎች የይሁዳ ክፍሎች ተመለሱ። ሁሉንም በየከተሞቻቸው ላካቸው፤ እነዚህም አስቀድመው ከተሾሙላቸው ከመጀመሪያዎቹ ሹሞች፥ ከኢያሱና ከዘሩባቤል፥ ከነህምያ፥ ከዛርያስ፥ ከሬስያስ፥ ከኤኔንዮስ፥ ከመርዶክዮስ፥ ከቦኤልሰሮስ፥ ከአስፈራሶስ፥ ከሬልዮስ፥ ከኢሮምዮስና ከበዓናስ ጋር የመጡ ናቸው።"
                        },
                        {
                            "verse": 9,
                            "text": "የሕዝቡም ቍጥር፥ የፋሬስ ልጆች ሁለት ሺ አንድ መቶ ሰባ ሁለት ናቸው፤ የሳፋንም ልጆች ሦስት መቶ ሰባ ሁለት ናቸው።"
                        },
                        {
                            "verse": 10,
                            "text": "የሐሬስ ልጆችም ሰባት መቶ አምሳ ስድስት ናቸው።"
                        },
                        {
                            "verse": 11,
                            "text": "የፈሓት ሞዓብ ልጆችም ከሮብአምና ከኢዮስስ ልጆች ጋራ ሁለት ሺ ስምንት መቶ ዐሥራ ሁለት ናቸው።"
                        },
                        {
                            "verse": 12,
                            "text": "የኤላም ልጆች አንድ ሽህ ሁለት መቶ አምሳ አራት ናቸው፤ የዛጦንም ልጆች ዘጠኝ መቶ ስድሳ ናቸው፤ የኮሮባ ልጆች ሰባት መቶ አምሳ ናቸው፤ የባኒን ልጆችም ስድስት መቶ አርባ ስምንት ናቸው።"
                        },
                        {
                            "verse": 13,
                            "text": "የቤባይ ልጆችም ስድስት መቶ ሠላሳ ሦስት ናቸው፤ የዓዝጋድ ልጆችም ሺህ ሦስት መቶ ሃያ ሁለት ናቸው።"
                        },
                        {
                            "verse": 14,
                            "text": "የአዶኒቃም ልጆች ስድስት መቶ ስድሳ ሰባት ናቸው፤ የበጉዋይ ልጆችም ሁለት ሺህ ስድሳ ሰባት ናቸው፤ የአዲኖስም ልጆች አራት መቶ አምሳ አራት ናቸው።"
                        },
                        {
                            "verse": 15,
                            "text": "የአዝራቅዮ፥ የቄላንና የአዛጦን ልጆች ስድሳ ሰባት ናቸው፤ የአዛሩ ልጆችም አራት መቶ ሠላሳ ሁለት ናቸው።"
                        },
                        {
                            "verse": 16,
                            "text": "የሐናንያም ልጆች መቶ አንድ ናቸው፤ የአሮምና የባሕሴ ልጆች ሦስት መቶ ሃያ ሦስት ናቸው፤"
                        },
                        {
                            "verse": 17,
                            "text": "የአርስፋሪስት ልጆች አንድ መቶ ዐሥራ ሁለት ናቸው። የበጢሩስ ልጆችም ሦስት ሽህ አምስት ናቸው፤ የኤናውም ልጆች መቶ አምሳ ስምንት ናቸው። የቤትሎሞን ልጆችም መቶ ሃያ ሦስት ናቸው።"
                        },
                        {
                            "verse": 18,
                            "text": "ከኒጤባስም ልጆች አምሳ አምስት፥ ከኤናጦስም ልጆች መቶ አምሳ ስምንት፥ የቤትሳሞስ ልጆች አርባ ሁለት፥"
                        },
                        {
                            "verse": 19,
                            "text": "የቀታርቲሐርዮስ ልጆችም ሃያ አምስት፥ የጳሬስና የፎሮግ ልጆች ሰባት መቶ አርባ ሦስት ናቸው፤"
                        },
                        {
                            "verse": 20,
                            "text": "አካዲያስና አሚዳውያንም አራት መቶ ሃያ ሁለት ናቸው፥ የቂራማና የጋቢስ ልጆች ስድስት መቶ ሃያ አንድ ናቸው።"
                        },
                        {
                            "verse": 21,
                            "text": "የመቃሉንም ልጆች መቶ ሃያ ሁለት፥ ከቤጠሊም ልጆች አምሳ ሁለት፥ የኔፋስም መቶ አምሳ ስድስት ናቸው።"
                        },
                        {
                            "verse": 22,
                            "text": "የቀላምሎምና የሁነስ ልጆች ሰባት መቶ ሃያ አምስት፥ የኤሪካ ልጆች ሦስት መቶ አርባ አምስት፤"
                        },
                        {
                            "verse": 23,
                            "text": "የሰናሐሰም ልጆች ሦስት ሺህ ሦስት መቶ አንድ ናቸው።"
                        },
                        {
                            "verse": 24,
                            "text": "የኢዮስስ ልጆች፥ ካህናቱም ከአናሲብ ልጆች ጋራ ስምንት መቶ ሰባ ሁለት ናቸው። የኤምሩት ልጆችም ሁለት መቶ አምሳ ሁለት ናቸው።"
                        },
                        {
                            "verse": 25,
                            "text": "የፋሰሩ ልጆችም አንድ ሺህ ሁለት መቶ አርባ ሰባት፥ የካርሚ ልጆች ሽህ ዐሥራ ሰባት ናቸው።"
                        },
                        {
                            "verse": 26,
                            "text": "ሌዋውያን ግን፦ የኢዮስስ የቆድሔሉ፥ የባኑና የሱዱይ ልጆች ሰባ አራት፤"
                        },
                        {
                            "verse": 27,
                            "text": "መዝሙር የሚዘምሩ የካህናት ልጆች፦ የአሳፍ ልጆች መቶ ሃያ ስምንት፥"
                        },
                        {
                            "verse": 28,
                            "text": "በረኞች የሰሎም ልጆች፦ የአጤር ልጆች፥ የጤልሞን ልጆች፥ የዓቁብ ልጆች፥ የሐጢጣ ልጆች፥ የሰባይ ልጆች ሁሉም መቶ ሠላሳ ዘጠኝ ናቸው።"
                        },
                        {
                            "verse": 29,
                            "text": "የቤተ መቅደስ አገልጋዮች፦ የኤሳው ልጆች፥ የሓሱፋ ልጆች፥ የጠብይት ልጆች፥ የቀራስ ልጆች፥ የሲዓ ልጆች፥ የፋዶን ልጆች፥ የሌብና ልጆች፤ የአባጋ ልጆች፥"
                        },
                        {
                            "verse": 30,
                            "text": "የዐቁድ ልጆች፥ የሐጡ ልጆች፥ የኪጣብ ልጆች፥ የአቀባ ልጆች፥ የሳባዊ ልጆች፥ የሐና ልጆች፥ የቃጡዓ ልጆች፥ የጌዱር ልጆች፤"
                        },
                        {
                            "verse": 31,
                            "text": "የያሳሩ ልጆች፥ የዴሳን ልጆች፥ የነሒሴቦ ልጆች፥ የካሴባ ልጆች፥ የቀዚራ ልጆች፥ የዖዝያ ልጆች፥ የፋኑሕ ልጆች፥ የአዛራ ልጆች፥ የባስቲ ልጆች፥ የአስና ልጆች፥ የማአኒ ልጆች፥ የነፋሲ ልጆች፥ የአቁፋ ልጆች፥ የአኪባ ልጆች፥ የአሱር ልጆች፥ የፋራቂም ልጆች፥ የባስሊም ልጆች፤"
                        },
                        {
                            "verse": 32,
                            "text": "የሚዳ ልጆች፥ የኩታ ልጆች፥ የሴርያ ልጆች፥ የባርኩስ ልጆች፥ የሴሬር ልጆች፥ የቶምሔ ልጆች፥ የናሲ ልጆች፥ የአጢፍ ልጆች።"
                        },
                        {
                            "verse": 33,
                            "text": "የሰሎሞን አገልጋዮች ልጆች፦ የአሳፍያት ልጆች፥ የፋሬዳ ልጆች፥ የሐሊ ልጆች፥ የሎዝን ልጆች፥ የያሴዳሔል ልጆች፥ የሳፋት ልጆች፤"
                        },
                        {
                            "verse": 34,
                            "text": "የሐጋያ ልጆች፥ የፈቀሬተሰባይ ልጆች፥ የሳሮትዮ ልጆች፥ የማሲያስ ልጆች፥ የጋስ ልጆች፥ የአዱስ ልጆች፥ የሱባስ ልጆች፥ የአፌራ ልጆች፥ የባሩዲስ ልጆች፥ የሳፋጥ ልጆች፥ የአሎም ልጆች፤"
                        },
                        {
                            "verse": 35,
                            "text": "እነዚህ ቤተ መቅደሱን የሚያገለግሉ ሁሉና የሰሎሞን አገልጋዮች ልጆች ሁሉ ሦስት መቶ ሰባ ሁለት ናቸው።"
                        },
                        {
                            "verse": 36,
                            "text": "ከቴልሜሬትና ከቴሌርሳስ የወጡት ሁሉ፥ አለቆቻቸውም ካራኃታንና ከሀለር ናቸው።"
                        },
                        {
                            "verse": 37,
                            "text": "ሀገራቸውንና ዘመዳቸውን፥ ከእስራኤልም ወገን መሆናቸውን መናገር አልቻሉም። የጡባን ልጆች፥ የዱዳን ልጆች፥ የነቆዲንም ልጆች ስድስት መቶ አምሳ ሁለት ናቸው።"
                        },
                        {
                            "verse": 38,
                            "text": "ከካህናቱ ወገን የሆኑ፥ የክህነትን ሥራ የሚሠሩ፥ ተመዝግበው ያልተገኙ፦ የሐብያ ልጆች፥ የአቅቦስ ልጆች፥ ከቤርዜሊ ልጆች ወገን በስሙ የተጠራች አውግያን ያገባ የይሆድስ ልጆች ናቸው።"
                        },
                        {
                            "verse": 39,
                            "text": "የዘመዶቹ ትውልድ ቍጥር በተጻፈበት መጽሐፍ ትውልዱን ፈልገው አጡ፤ የክህነት አገልግሎቱንም አስተዉት።"
                        },
                        {
                            "verse": 40,
                            "text": "ነህምያና ሐቴርሳታም፥ የክህነትና የጽድቅ ልብስ የሚለብስ ሊቀ ካህናት እስኪሾሙ ድረስ ከተቀደሰው ነገር ሁሉ እንዳይሰጡት አዘዙአቸው።"
                        },
                        {
                            "verse": 41,
                            "text": "ከዐሥራ ሁለት ዓመት በላይ ያሉት እስራኤል ሁሉ ከሴቶች አገልጋዮቻቸውና ከወንዶች አገልጋዮቻቸው በቀር አርባ ሁለት ሺህ ሦስት መቶ ስድሳ ነበሩ።"
                        },
                        {
                            "verse": 42,
                            "text": "ወንዶችና ሴቶች አገልጋዮቻቸውም ሰባት ሺህ ሦስት መቶ ሠላሳ ሰባት ነበሩ፤ ሴቶችና ወንዶች መዘምራንም ሁለት መቶ አርባ አምስት ነበሩ።"
                        },
                        {
                            "verse": 43,
                            "text": "ግመሎቹም አራት መቶ ሠላሳ አምስት፥ ፈረሶቹም ሰባት ሺህ ሠላሳ ስድስት፥ በቅሎዎችም ሁለት መቶ አርባ አምስት፥ አህዮችም አምስት ሺ አምስት መቶ ሃያ አምስት ነበሩ።"
                        },
                        {
                            "verse": 44,
                            "text": "ከሀገሮቻቸው አለቆችም ዐያሌዎች በኢየሩሳሌም ወዳለው ወደ እግዚአብሔር ቤተ መቅደስ በደረሱ ጊዜ እንደሚቻላቸው መጠን ቤተ መቅደሱን በቦታው ያቆሙት ዘንድ ጸለዩ።"
                        },
                        {
                            "verse": 45,
                            "text": "ለቤተ መቅደሱ የሥራ ጣጣም አንድ ሺህ ወቄት ወርቅ፥ አምስት ሺህ ወቄት ብርና መቶ የካህናት ልብስ ወደ ግምጃ ቤቱ ያገቡ ዘንድ ተሳሉ።"
                        },
                        {
                            "verse": 46,
                            "text": "ካህናቱም፥ ሌዋውያኑም በኢየሩሳሌምና በአካባቢዋ ከሚኖሩ ሕዝቦችም፥ መዘምራኑ፥ በር ጠባቂዎቹም፥ እስራኤልም ሁሉ በየቦታቸው ይቀመጡ ነበር።"
                        }
                    ]
                },
                {
                    "title": "ሥርዐተ አምልኮት እንደገና መጀመሩ",
                    "verses": [
                        {
                            "verse": 47,
                            "text": "የእስራኤልም ልጆች በያገራቸው ተቀምጠው ሳሉ በሰባተኛው ወር መባቻ በምሥራቁ በር ዳርቻ ባለው አደባባይ በአንድነት ተሰበሰቡ።"
                        },
                        {
                            "verse": 48,
                            "text": "የኢዮሴዴቅ ልጅ ኢያሱና ወንድሞቹ ካህናት፥ የሰላትያል ልጅ ዘሩባቤልና ወንድሞቹም፥ ተነሡ፤"
                        },
                        {
                            "verse": 49,
                            "text": "በእግዚአብሔር ሰው በሙሴ መጽሐፍ እንደ ተጻፈ እንደ ሕጉ መሥዋዕት ይሠዉ ዘንድ ለእስራኤል ፈጣሪ ለእግዚአብሔር መሠዊያውን አዘጋጁ።"
                        },
                        {
                            "verse": 50,
                            "text": "ሌሎችም የምድር አሕዛብ ከእነርሱ ጋር ተሰብስበው በቦታቸው በመሥዊያው አጠገብ ተዘጋጁ፤ ተሰልፈው ነበርና፤ ከዚህም በኋላ የምድር አሕዛብን አሸነፏቸው፤ በየጊዜው የሚደረገውንም የነግሁንና የሠርኩን መሥዋዕት ቍርባኑንም ለእግዚአብሔር አቀረቡ።"
                        },
                        {
                            "verse": 51,
                            "text": "በሕግ እንደ ተጻፈ የዳስ በዓልን አደረጉ፤ በየዕለቱም እንደ ቀድሞው መሥዋዕቱን ሠዉ።"
                        },
                        {
                            "verse": 52,
                            "text": "ዳግመኛም የዘወትሩን ቍርባንና የሰንበቱን መሥዋዕት፥ የመባቻዎችንና የተቀደሱትን በዓላት መሥዋዕት አቀረቡ።"
                        },
                        {
                            "verse": 53,
                            "text": "ለእግዚአብሔርም ስእለት የተሳሉ ሰዎች ሁሉ ከሰባተኛው ወር መባቻ ጀምሮ መሥዋዕቱን ለእግዚአብሔር ያቀርቡ ጀመሩ፤ የእግዚአብሔርም ቤተ መቅደስ ገና አልተሠራም ነበር።"
                        },
                        {
                            "verse": 54,
                            "text": "ደንጊያ ለሚያለዝቡና እንጨት ለሚጠርቡ ሰዎችም ወርቅና ብር ሰጧቸው፤ ለምግባቸውም መብሉንና መጠጡን ሰጧቸው።"
                        },
                        {
                            "verse": 55,
                            "text": "የሲዶናና የጢሮስ ሰዎችንም የዋንዛውን እንጨቶች ከሊባኖስ በኢዮጴ ባሕር በኩል በመርከብ ያገቡላቸው ዘንድ አዘዟቸው፤ ከፋርስ ንጉሥ ከቂሮስ ዘንድም የትእዛዝ ደብዳቤ ጻፉላቸው።"
                        }
                    ]
                },
                {
                    "title": "የቤተ መቅደሱ መሠረት እንደ ተጣለ",
                    "verses": [
                        {
                            "verse": 56,
                            "text": "ከዚህ በኋላ ወደ ኢየሩሳሌም ወደ እግዚአብሔር ቤት በደረሱ በሁለተኛው ዓመት በሁለተኛው ወር የሰላትያል ልጅ ዘሩባቤል፥ የኢዮሴዴቅ ልጅ ኢያሱ፥ ወንድሞቻቸው ካህናቱና፥ ሌዋውያኑም፥ ከምርኮ ወደ ኢየሩሳሌም የተመለሱትም ሁሉ ቤተ መቅደስን ይሠሩ ዘንድ ጀመሩ።"
                        },
                        {
                            "verse": 57,
                            "text": "ወደ ኢየሩሳሌምና ወደ ይሁዳ በገቡ በሁለተኛው ዓመት በሁለተኛው ወር መባቻ የእግዚአብሔር ቤተ መቅደስን መሠረት አኖሩ።"
                        },
                        {
                            "verse": 58,
                            "text": "ሌዋውያንንም በቤተ እግዚአብሔር ሥራ ላይ ሾሟቸው፤ ኢያሱና ልጆቹ፥ ወንድሞቹም፥ ወንድሙ አድያምያልም፥ የኢያሱ ልጅ ሄሜዴቦን፥ የኤልያዳን ልጅ የይሁዳ ልጆች፥ ከልጆቹና ከወንድሞቹ ጋር ሌዋውያንም ሁሉ የእግዚአብሔርን ቤት ይሠሩ ዘንድ የሥራ አለቆች ሆነው በአንድነት ተሾሙ።"
                        },
                        {
                            "verse": 59,
                            "text": "ካህናቱም ልብሰ ተክህኖውን ለብሰው፥ መሰንቆውንና መለከቱን ይዘው ቆሙ። የአሳፍ ልጆች ሌዋውያንም እግዚአብሔርን በጸናጽል ያመሰግኑ ነበር።"
                        },
                        {
                            "verse": 60,
                            "text": "በእሴይ ልጅ በእስራኤል ንጉሥ በዳዊት መዝሙርም ያመሰግኑት ነበር።"
                        },
                        {
                            "verse": 61,
                            "text": "ጮኸውም እያስተዛዘሉ እግዚአብሔርን ያመሰግኑ ነበር፤ ምስጋናው ለዘለዓለም ነውና፥ ቸርነቱም በእስራኤል ሁሉ ላይ ነውና።"
                        },
                        {
                            "verse": 62,
                            "text": "የእግዚአብሔር ቤተ መቅደስ በመነሣቱ ሕዝቡ ሁሉ መለከቱን እየነፉ፥ ከፍ ባለ ድምፅም እየጮሁ እግዚአብሔርን አመሰገኑ።"
                        },
                        {
                            "verse": 63,
                            "text": "ቀድሞ በዚያ በያገራቸው ይኖሩ ከነበሩ ከካህናትና ከሌዋውያንም የዚያን ቤት ሥራውን ቀድሞ ያዩት አለቆችም በታላቅ ድምፅ ፈጽመው እያለቀሱ መጡ።"
                        },
                        {
                            "verse": 64,
                            "text": "ሕዝቡም እስኪሰማ ድረስ ደስ ብሏቸው ቀንደ መለከት የሚነፉ ብዙ ሰዎች ነበሩ።"
                        },
                        {
                            "verse": 65,
                            "text": "በሩቅ እስኪሰማ ድረስ በታላቅ ድምፅ ቀንደ መለከት የሚነፉ ብዙ ሰዎች ነበሩና ከሕዝቡ ልቅሶ የተነሣ የመለከቱን ድምፅ አልሰሙም።"
                        },
                        {
                            "verse": 66,
                            "text": "የይሁዳና የብንያም ወገኖች ጠላቶችም ያን በሰሙ ጊዜ የቀንደ መለከቱ ድምፅ ምን እንደ ሆነ ያውቁ ዘንድ መጡ።"
                        },
                        {
                            "verse": 67,
                            "text": "ከምርኮ የተመለሱ እስራኤልም የፈጣሪያቸው የእግዚአብሔርን ቤተ መቅደስ እንደሚሠሩ ባወቁ ጊዜ፥"
                        },
                        {
                            "verse": 68,
                            "text": "ወደ ዘሩባቤልና ወደ ኢያሱ ወደ አገሮቻቸውም ሹሞች ሄደው እንዲህ አሏቸው፥ “እኛ ከእናንተ ጋራ እንሥራ፥"
                        },
                        {
                            "verse": 69,
                            "text": "የአሦር ንጉሥ ስልምናሶር ወደዚህ ካመጣን ጀምሮ እንደ እናንተ ለፈጣሪያችሁ እንገዛለንና፥ መሥዋዕቱንም ለእርሱ እንሠዋለንና።”"
                        },
                        {
                            "verse": 70,
                            "text": "ዘሩባቤልና ኢያሱም፥ የየሀገሮቻቸው ሹሞችም እንዲህ አሉአቸው፥ “የእስራኤልን ጌታ የእግዚአብሔርን ቤት መሥራት ለእኛም፥ ለእናንተም አይገባንም፤"
                        },
                        {
                            "verse": 71,
                            "text": "ሐጌ እንደ ተናገረ፥ የፋርስ ንጉሥ ቂሮስም እንዳዘዘን የእስራኤልን ጌታ የእግዚአብሔርን ቤተ መቅደስ እኛ ለብቻችን እንሠራለን።”"
                        },
                        {
                            "verse": 72,
                            "text": "የሚመክቱ ያገሩ ሰዎች አሕዛብ ግን በይሁዳ ያሉትን ፈጽመው ተሰብስበው ተዋጓቸው።"
                        },
                        {
                            "verse": 73,
                            "text": "አወኳቸው፤ ሥራቸውንም አስቆሙ፤ በንጉሡ በቂሮስ ዘመንም ሁሉ እንዳይሠሩ ከለከሏቸው፤ እስከ ዳርዮስ ሁለተኛ ዓመተ መንግሥትም ድረስ ሥራውን አስተዉአቸው።"
                        }
                    ]
                }
            ]
        },
        {
            "chapter": 6,
            "sections": [
                {
                    "title": "የቤተ መቅደሱ ሥራ እንደገና እንደ ተጀመረ",
                    "verses": [
                        {
                            "verse": 1,
                            "text": "በዳርዮስ በሁለተኛው ዓመተ መንግሥቱ፦ ነቢያቱ ሐጌና የሐዶ ልጅ ዘካርያስ በይሁዳና በኢየሩሳሌም ባሉ አይሁድ ላይ በእስራኤል አምላክ በእግዚአብሔር ስም ትንቢት ተናገሩ።"
                        },
                        {
                            "verse": 2,
                            "text": "ከዚህም በኋላ የሰላትያል ልጅ ዘሩባቤልና የኤዮሴዴቅ ልጅ ኢያሱ ተነሡ፤ የእግዚአብሔርም ነቢያት እየረዱአቸው ከእነርሱ ጋር ሳሉ በኢየሩሳሌም ያለውን የእግዚአብሔርን ቤት ይሠሩ ጀመሩ።"
                        },
                        {
                            "verse": 3,
                            "text": "በእነዚያም ወራት የሶርያና የፊንቂስ ገዥ ሲሳኒስና ሳትራቡዛኒስ ከባልንጀሮቻቸው ጋር ወደ እነርሱ መጡ።"
                        },
                        {
                            "verse": 4,
                            "text": "እንዲህም አሏቸው፥ “ይህን ቤትና ጣራውን፥ ሌላውንም ሥራ ሁሉ ትሠሩ ዘንድ ማን አዘዛችሁ? የሚሠሩትስ ግንበኞች እነማን ናቸው?”"
                        },
                        {
                            "verse": 5,
                            "text": "ያንጊዜም እግዚአብሔር ይቅር ብሏቸዋልና ለአይሁድ ሽማግሌዎች ባለሟልነትን ሰጣቸው።"
                        },
                        {
                            "verse": 6,
                            "text": "ወደ ዳርዮስ እስኪልኩ፥ ደብዳቤንም እስኪያመጡላቸው ድረስ ሥራውን አልከለከሏቸውም።"
                        },
                        {
                            "verse": 7,
                            "text": "የሶርያና የፊንቂስ ገዥ ሲሳኒስና ሳትራቡዛኒስ፥ በሶርያና በፊንቂስም ከእነርሱ ጋር ያሉ ሹሞች፥ ባልንጀሮቻቸውም “ለንጉሡ ለዳርዮስ ትድረስ” ብለው ወደ ዳርዮስ ጽፈው ላኩ።"
                        },
                        {
                            "verse": 8,
                            "text": "“ጌታችን ንጉሥ ሆይ ሰላም ለአንተ ይሁን! ሁሉን እንድታውቅ ወደ ይሁዳ ወደ ኢየሩሳሌም በመጣን ጊዜ የአይሁድ ምርኮኞች አለቆችን በኢየሩሳሌም ከተማ አገኘናቸው።"
                        },
                        {
                            "verse": 9,
                            "text": "በተጠረበና ዋጋው ብዙ በሆነ ድንጋይ፥ በየወገናቸው ማዕዘን ባላቸው እንጨቶችም ታላቅና አዲስ የሆነውን የእግዚአብሔርን ቤት ሲሠሩ አገኘናቸው።"
                        },
                        {
                            "verse": 10,
                            "text": "በችኰላም ይሠሩና ያፋጥኑ ነበር፤ በእጃቸውም እያስተካከሉ በትጋት ይሠሩ ነበር። በክብርና በጥንቃቄም ተሠራ።"
                        },
                        {
                            "verse": 11,
                            "text": "ከዚህም በኋላ ‘ይህን ቤት ትሠሩ ዘንድ፥ ይህንም መሠረት ትጥሉ ዘንድ ማን አዘዛችሁ?’ ብለን አለቆቻቸውን ጠየቅናቸው።"
                        },
                        {
                            "verse": 12,
                            "text": "ሰዎቻቸውንና የሥራ መሪዎቻቸውንም በየስማቸው ጽፈን ወደ አንተ እንልክ ዘንድ መረመርናቸው፤ አለቆቻችውንም ጠየቅናቸው።"
                        },
                        {
                            "verse": 13,
                            "text": "እነርሱም እንዲህ ብለው መለሱልን፦ ‘እኛስ ምድርንና ሰማይን የፈጠረ የእግዚአብሔር ባሮች ነን።’"
                        },
                        {
                            "verse": 14,
                            "text": "ይህ ቤት ከብዙ ዘመን አስቀድሞ በታላቁና በብርቱው የእስራኤል ንጉሥ ሰሎሞን ተሠርቶ ተፈጽሞ ነበር።"
                        },
                        {
                            "verse": 15,
                            "text": "ነገር ግን አባቶቻችን ኀጢአት ሠርተው ሰማያዊውን የእስራኤል ፈጣሪ አሳዝነውታልና በባቢሎን ንጉሥ በናቡከደነፆርና በፋርስ ንጉሥ እጅ ጣላቸው።"
                        },
                        {
                            "verse": 16,
                            "text": "ይህንም ቤት አፈረሰ፤ በእሳትም አቃጠለ፤ ሕዝቡንም ማረከ፤ ወደ ባቢሎንም ወሰዳቸው።"
                        },
                        {
                            "verse": 17,
                            "text": "ቂሮስም በባቢሎን በነገሠ በመጀመሪያው ዓመት ንጉሡ ቂሮስ ይህን ቤት ይሠሩ ዘንድ ጻፈ።"
                        },
                        {
                            "verse": 18,
                            "text": "ናቡከደነፆርም በኢየሩሳሌም ካለው ቤተ መቅደስ ያወጣውን፥ ባዳራሹም ያኖረውን የወርቅና የብር ንዋየ ቅድሳቱን፥ ንጉሥ ቂሮስ በባቢሎን ካለ አዳራሹ አውጥቶ ለዘሩባቤልና ለገዥው ለሰናባሶርስ ሰጣቸው።"
                        },
                        {
                            "verse": 19,
                            "text": "ይህንም ንዋየ ቅድሳት ወስደው በኢየሩሳሌም ባለ ቤተ መቅደስ ያኖሩት ዘንድ፥ የእግዚአብሔርንም ቤተ መቅደስ በቦታው ይሠሩት ዘንድ አዘዛቸው።"
                        },
                        {
                            "verse": 20,
                            "text": "ከዚህም በኋላ ያ ሰናባሳሮስ በደረሰ ጊዜ በኢየሩሳሌም ያለ የእግዚአብሔርን ቤት ይሠራ ጀመረ፤ ከዚያም ቀን ጀምሮ እስከ ዛሬ ድረስ ይሠሩ ነበር፤ ነገር ግን አልጨረሱም።"
                        },
                        {
                            "verse": 21,
                            "text": "አሁንም ጌታችን ንጉሥ ሆይ! በባቢሎን ያለ የንጉሡን የቂሮስን መንግሥት የታሪክ መጻሕፍት ገልጠህ መርምር።"
                        },
                        {
                            "verse": 22,
                            "text": "ንጉሡ ቂሮስ በኢየሩሳሌም ያለውን የእግዚአብሔርን ቤት ይሠሩ ዘንድ እንደ ፈቀደ ብታገኝ፥ ጌታችን ንጉሥ ሆይ! አንተም ፈቅደህላቸው እንደ ሆነ ስለዚህ ነገር ላክልን።”"
                        }
                    ]
                },
                {
                    "title": "የንጉሥ ቂሮስ ትእዛዝ መገኘት",
                    "verses": [
                        {
                            "verse": 23,
                            "text": "ከዚህም በኋላ ንጉሡ ዳርዮስ በባቢሎን የታሪክ መጽሐፍ ውስጥ ይፈልጉ ዘንድ አዘዘ፤ በሜዶን አውራጃ በጣኒስ-ባሪ ከተማ ውስጥ የታሪክ መጽሐፉን ባኖሩበት በአንድ ቦታ ተገኘ፤ እንዲህም ይላል፦"
                        },
                        {
                            "verse": 24,
                            "text": "“በንጉሡ በቂሮስ በመጀመሪያው ዓመተ መንግሥት በየዕለቱ በእሳት መሥዋዕት የሚሠዉበትን፥ በኢየሩሳሌም ያለውን የእግዚአብሔርን ቤት ይሠሩ ዘንድ አዘዘ።"
                        },
                        {
                            "verse": 25,
                            "text": "ቁመቱ ስድሳ ክንድ ወርዱም ስድሳ ክንድ ይሁን፤ ሥራውም በሦስት ወገን በጥርብ ድንጋይ፥ ባንዲት ወገንም በሀገሩ አዲስ የዝግባ እንጨት ይሁን፤ ወጭውንም ከንጉሡ ከቂሮስ ዕቃ ቤት ይሰጧቸው ዘንድ አዘዘ።"
                        },
                        {
                            "verse": 26,
                            "text": "ናቡከደነፆርም በኢየሩሳሌም ካለው ከቤተ መቅደስ አውጥቶ ወደ ባቢሎን የወሰደውን የወርቁንና የብሩን የእግዚአብሔርን ቤት ንዋየ ቅድሳት በኢየሩሳሌም ወዳለው ቀድሞ ወደ ነበረበት ወደዚያ ቤት ይመልሱት ዘንድ አዘዘ።”"
                        }
                    ]
                },
                {
                    "title": "ንጉሥ ዳርዮስ ሥራው እንዲቀጥል ማዘዙ",
                    "verses": [
                        {
                            "verse": 27,
                            "text": "የእግዚአብሔር ባሪያ የይሁዳ አለቃ ዘሩባቤልና በይሁዳ ያሉ ሽማግሌዎች የእግዚአብሔርን ቤት በቦታው ይሠሩት ዘንድ የሶርያና የፊንቂስ ገዥ ሲሳኒስና ሳትራቡዛኒስ፥ ከእነርሱም ጋራ ያሉ ጓደኞቻቸው የሶርያና የፊንቂስ ሹሞች ቦታቸውን ይተዉላቸው ዘንድ አዘዘ፤"
                        },
                        {
                            "verse": 28,
                            "text": "“እኔም የእግዚአብሔርን ቤት ሠርተው እስኪፈጽሙ ድረስ ከተማረኩበት የተመለሱ የአይሁድ ወገኖች ሁሉ አንድ ሁነው ተሰማርተው የእግዚአብሔርን ቤት ይሠሩ ዘንድ አዘዝኋቸው።"
                        },
                        {
                            "verse": 29,
                            "text": "ከቄሊ-ሶርያና ፊኒቂ ከሚገባው ግብር ለእግዚአብሔር መሥዋዕት ፍየሎችንና ላሞችን፥ በጎችንም እንደ ሥርዐቱ ለእነዚህ ሰዎችና ለአለቃው ለዘሩባቤልም ሰጥታችሁ ደስ አሰኙአቸው።"
                        },
                        {
                            "verse": 30,
                            "text": "እንደዚሁም የሚያነዱትን እንጨት፥ ስንዴውን፥ ጨዉንና ወይኑን፥ ዘይቱንም፥ የዘወትሩንም ወጭ ገንዘብ ሁሉ፥ በየዓመቱም የሚያደርሳቸውን፥ በኢየሩሳሌም ያሉ ካህናቱ ያሏችሁን ያህል ስጧቸው፤ ግብሩንም ሳትከራከሩ እነርሱ የሚሏችሁን የሚበቃቸውን ስጧቸው።"
                        },
                        {
                            "verse": 31,
                            "text": "ስለ ንጉሡና ስለ ልጆቹ ለልዑል እግዚአብሔር ቍርባኑን ያቀርቡ ዘንድ፥ ስለ ሕይወታቸውም ይጸልዩላቸው ዘንድ።"
                        },
                        {
                            "verse": 32,
                            "text": "“በዚች ደብዳቤ እንደ ተጻፈ አልሠራም የሚል፥ የሚከራከራቸውም ቢኖር ከራሱ ቤት እንጨት አምጥተው በዚያ ይስቀሉት፤ ገንዘቡንም ይዝረፉት፤ ለንጉሡ ቤትም ይሁን።"
                        },
                        {
                            "verse": 33,
                            "text": "ስለዚህም ስሙ በዚያ የተጠራ እግዚአብሔር በኢየሩሳሌም ያለውን የእግዚአብሔርን ቤት ሥራ ይከለክሏቸው ዘንድ፥ ክፉ ሥራም ይሠሩ ዘንድ እጃቸውን የሚያነሡ ነገሥታትንና አሕዛብን ሁሉ ያጥፋቸው።"
                        },
                        {
                            "verse": 34,
                            "text": "እኔ ዳርዮስ እንዲህ አድርገው ተግተው ይሠሩ ዘንድ አዘዝሁ።”"
                        }
                    ]
                }
            ]
        },
        {
            "chapter": 7,
            "sections": [
                {
                    "title": "የቤተ መቅደሱ ቅዳሴ",
                    "verses": [
                        {
                            "verse": 1,
                            "text": "ከዚህም በኋላ የቄሌ-ሶርያና የፊንቂስ ገዥ ሲሳኒስና፥ ሳትራቡዛኒስ፥ ባልንጀሮቻቸውም ንጉሡ ዳርዮስ እንዳዘዘ ይሠሩ ዘንድ ጀመሩ።"
                        },
                        {
                            "verse": 2,
                            "text": "እነርሱም ተግተው ከአይሁድ ሽማግሌዎች ጋር ቆመው ያዝዙ ነበር።"
                        },
                        {
                            "verse": 3,
                            "text": "የቤተ መቅደሱም ሥራ፥ ነቢያቱ ሐጌና ዘካርያስ ትንቢት እየተናገሩላቸው ፈጥኖ ተከናወነ።"
                        },
                        {
                            "verse": 4,
                            "text": "በፋርስ ነገሥታት በቂሮስና ዳርዮስ፥ በአርጤክስስም ፈቃድ በእስራኤል አምላክ በእግዚአብሔር ትእዛዝ ሥራውን ፈጸሙ።"
                        },
                        {
                            "verse": 5,
                            "text": "ቤተ መቅደሱ አዳር በሚባል ወር በጨረቃ በስምንተኛው ቀን በዳርዮስ በስድስተኛው ዓመተ መንግሥት ተፈጸመ።"
                        },
                        {
                            "verse": 6,
                            "text": "የእስራኤል ልጆችና ካህናት፥ ሌዋውያንም፥ ከምርኮ የተመለሱት ሕዝቡም ሁሉ በሙሴ መጽሐፍ እንደ ተጻፈ ሥርዐቱን አደረጉ።"
                        },
                        {
                            "verse": 7,
                            "text": "ለእግዚአብሔር ቤተ መቅደስ ቅዳሴም ቤት መቶ ኮርማዎችን፥ ሁለት መቶ ፍየሎችና አራት መቶ በጎችን አቀረቡ።"
                        },
                        {
                            "verse": 8,
                            "text": "ስለ እስራኤልም ኀጢአት ሁሉ ማስተስረያ፦ ባሥራ ሁለቱ ነገደ እስራኤል ሹሞች ቍጥር ዐሥራ ሁለት ሙክቶችን አቀረቡ።"
                        },
                        {
                            "verse": 9,
                            "text": "ካህናቱና ሌዋውያኑም በሙሴ መጽሐፍ እንደ ተጻፈ እንደ ሥርዐታቸው ለእስራኤል አምላክ ለእግዚአብሔር አገልግሎት በየወገናቸው ልብሰ ተክህኖውን ለብሰው ቆሙ። በረኞችም በየበሮቻቸው ቆሙ።"
                        }
                    ]
                },
                {
                    "title": "የፋሲካ በዓል",
                    "verses": [
                        {
                            "verse": 10,
                            "text": "ከምርኮ የተመለሱ የእስራኤል ልጆችም በመጀመሪያው ወር በዐሥራ አራተኛው ቀን የፋሲካን በዓል አከበሩ። ካህናቱና ሌዋውያኑ፥ ሁሉም ራሳቸውን በአንድነት አንጽተዋልና።"
                        },
                        {
                            "verse": 11,
                            "text": "ከምርኮ የተመለሱት ልጆቻቸው ግን ሁሉም ሰውነታቸውን አላነጹም ነበር፤ ሌዋውያን ግን ሁሉም ነጽተው ነበርና፤"
                        },
                        {
                            "verse": 12,
                            "text": "ከምርኮ ለተመለሱት ለእስራኤል ልጆች ለወንድሞቻቸው ለካህናትና ለራሳቸውም የፋሲካን በግ ሠዉ።"
                        },
                        {
                            "verse": 13,
                            "text": "ከምርኮ የተመለሱ የእስራኤል ልጆች ሁሉ፥ እግዚአብሔርንም ይሹት ዘንድ ከምድር አሕዛብ ርኵሰት የተለዩት ሁሉ ፋሲካውን በሉ።"
                        },
                        {
                            "verse": 14,
                            "text": "በእግዚአብሔርም ፊት ደስ ብሏቸው ሰባት ቀን የቂጣዉን በዓል አከበሩ።"
                        },
                        {
                            "verse": 15,
                            "text": "እግዚአብሔር የፋርሱን ንጉሥ ልቡና መልሶላችዋልና፥ ለእስራኤል አምላክ ለእግዚአብሔር ሥራም እጃቸውን አጽንቶላቸዋልና።"
                        }
                    ]
                }
            ]
        },
        {
            "chapter": 8,
            "sections": [
                {
                    "title": "ዕዝራ ወደ ኢየሩሳሌም እንደ መጣ",
                    "verses": [
                        {
                            "verse": 1,
                            "text": "ከዚህም በኋላ በፋርስ ንጉሥ በአርጤክስስ መንግሥት ዕዝራ መጣ፤ እርሱም የሠራያ ልጅ፥ የአዛርያስ ልጅ፥ የኬልቅዩ ልጅ፥ የሴሎም ልጅ፤"
                        },
                        {
                            "verse": 2,
                            "text": "የሳዶቅ ልጅ፥ የአኪጦብ ልጅ፥ የአማርትዩ ልጅ፥ የአዝያን ልጅ፥ የቡቂ ልጅ፥ የአቢሱ ልጅ፥ የፊንሐስ ልጅ፥ የአልዓዛር ልጅ፥ የመጀመሪያው ካህን የአሮን ልጅ፤"
                        },
                        {
                            "verse": 3,
                            "text": "ይህም ዕዝራ ከባቢሎን መጣ፤ እርሱም የእስራኤል አምላክ የሰጠውን የሙሴን ኦሪት ሁሉ ያውቅ ነበረ፤ እርሱም ጸሓፊ ነበር።"
                        },
                        {
                            "verse": 4,
                            "text": "ንጉሡም ክብርን ሰጠው፤ በፊቱ ባለሟልነትን አግኝትዋልና፥ በሁሉም ላይ ሹሞታልና።"
                        },
                        {
                            "verse": 5,
                            "text": "ከእስራኤልም ልጆች፥ ከካህናቱና ከሌዋውያኑ፥ ከመዘምራኑና ከበረኞች፥ ከቤተ መቅደስ አገልጋዮችም፥ ዐያሌዎቹ ወደ ኢየሩሳሌም ወጡ።"
                        },
                        {
                            "verse": 6,
                            "text": "በአርጤክስስ በሰባተኛው ዓመተ መንግሥቱ፥ በአምስተኛው ወር፥ በወሩ መባቻ ከባቢሎን ወጡ፤ እግዚአብሔርም መንገዳቸውን እንዳቀናላቸው በመጀመሪያው ወር መባቻ ወደ ኢየሩሳሌም ደረሱ።"
                        },
                        {
                            "verse": 7,
                            "text": "ዕዝራም ብዙ ትምህርት የሚያውቅ ነበረ፤ ለእስራኤልም ሥርዐትንና ፍርድን ያስተምር ዘንድ ከእግዚአብሔር ሕግና ትእዛዝ የሚጐድለው አልነበረም።"
                        }
                    ]
                },
                {
                    "title": "ንጉሥ አርጤክስስ ለዕዝራ የሚፈልገው ሁሉ እንዲደረግለት የሰጠው ትእዛዝ",
                    "verses": [
                        {
                            "verse": 8,
                            "text": "ንጉሡ አርጤክስስም ወደ ካህኑና የእግዚአብሔርን ሕግ ወደሚጽፈው ወደ ዕዝራ ደብዳቤ ላከ። ከአርጤክስስም የእግዚአብሔርን ሕግ ወደሚጽፈው ወደ ካህኑ ዕዝራ የተላከው ደብዳቤ እንዲህ ይላል፦"
                        },
                        {
                            "verse": 9,
                            "text": "“ከንጉሠ ነገሥት ከአርጤክስስ ለእግዚአብሔር ሕግ ጸሓፊ፥ ለካህኑ ለዕዝራ ሰላም ለአንተ ይሁን፤"
                        },
                        {
                            "verse": 10,
                            "text": "እኔ ሰውን በመውደድ አስቤ ከአይሁድ ወገን በመንግሥቴ ካሉ ከካህናትና ከሌዋውያን ወደ ኢየሩሳሌም ይሄዱ ዘንድ የሚወዱትን ሁሉ ከአንተ ጋር ይሂዱ ብዬ አዝዣለሁ።"
                        },
                        {
                            "verse": 11,
                            "text": "ወደ ኢየሩሳሌምም ይሄዱ ዘንድ የሚወዱ ሁሉ ይሁዳንና ኢየሩሳሌምን አይተው ከእናንተ ጋር ይተባበሩ።"
                        },
                        {
                            "verse": 12,
                            "text": "እንደ እግዚአብሔር ሕግ ሄደው ያደርጉ ዘንድ እኔና ሰባቱ ባለሟሎች፥ አማካሪዎችም እንዲህ አዝዘናል።"
                        },
                        {
                            "verse": 13,
                            "text": "እኔና ባለሟሎች የተሳልነውን ቍርባን፥ በባቢሎን ሀገር የተገኘውንም ወርቁንና ብሩን ሁሉ በኢየሩሳሌም ለእግዚአብሔር ያቀርቡ ዘንድ፥"
                        },
                        {
                            "verse": 14,
                            "text": "ሕዝቡ በኢየሩሳሌም ባለው በእግዚአብሔር ቤተ መቅደስ ከሚያገቡት ስእለት ጋራ ወርቁንና ብሩን፥ ለበሬዎች፥ ለፍየሎችና ለበጎች መግዣ ይሰብስቡ፥"
                        },
                        {
                            "verse": 15,
                            "text": "እንደ ሥርዐታቸው በኢየሩሳሌም ባለው በእግዚአብሔር መሠዊያ መሥዋዕት ይሠዉ ዘንድ፥"
                        },
                        {
                            "verse": 16,
                            "text": "ለሚያስፈልጋቸው ሁሉ፥ ከባልንጀራህ ጋር ታደርገው ዘንድ የምትወደውን ሁሉ በዚህ ወርቅና ብር እንደ አምላክህ ፈቃድ አድርግ።"
                        },
                        {
                            "verse": 17,
                            "text": "በኢየሩሳሌም ላለ ለአምላክህ ቤተ መቅደስ ግዳጅ የሚሆነውን ንዋያተ ቅድሳት።"
                        },
                        {
                            "verse": 18,
                            "text": "ለአምላክህ ቤተ መቅደስ ግዳጅ የምትሻው ሌላም ቢኖር ከንጉሡ ዕቃ ቤት እሰጣለሁ።"
                        },
                        {
                            "verse": 19,
                            "text": "“እኔ ንጉሥ አርጤክስስ የልዑል እግዚአብሔርን ሕግ የሚጽፍ ካህኑ ዕዝራ የሚጠይቀውን ሁሉ በሶርያና በፊንቂስ ካለው ዕቃ ቤት እንዲሰጡት አዘዝሁ። ስጡ፤ እንቢም አትበሉ።"
                        },
                        {
                            "verse": 20,
                            "text": "እስከ መቶ መክሊት ብር፥ ዳግመኛም እስከ መቶ የቆሮስ መስፈሪያ ስንዴ፥ እስከ መቶም የኔባል መስፈሪያ ወይን፥ ብዙ ጨውም ቢሆን ስጡ።"
                        },
                        {
                            "verse": 21,
                            "text": "በንጉሥ መንግሥትና በልጆቹ ላይ መከራ እንዳይመጣ በልዑል እግዚአብሔር ሕግ ይሥሩ።"
                        },
                        {
                            "verse": 22,
                            "text": "ከካህናቱና ከሌዋውያኑ፥ ከመዘምራኑና ከበረኞቹ ግብር አትቀበሉ። ከቤተ መቅደስም አገልጋዮች፥ ተቀጥረው ቤተ መቅደስን ከሚያገለግሉ ሁሉ ምንም አትቀበሉ፥ አትግዟቸውም።"
                        },
                        {
                            "verse": 23,
                            "text": "“አንተም ዕዝራ! እግዚአብሔር በገለጠልህ ጥበብ የአምላክን ሕግ ከሚያውቁ ወገኖች ውስጥ ሶርያንና ፊንቂስን የሚገዙ መኳንንቱንና መሳፍንቱን ሹም፤ የእግዚአብሔርን ሕግ የማያውቁትንም አስተምራቸው።"
                        },
                        {
                            "verse": 24,
                            "text": "የአምላክህን ሕግና የንጉሡን ትእዛዝ የሚተላለፈውንም ሁሉ ቸል አትበሉ፤ ቅጡ፤ በሞትም ቢሆን፥ በግርፋትም ቢሆን፥ በባርነትም ቢሆን፥ በመውረስም ቢሆን፥ ሁሉንም በየኀጢአቱ ቅጡት።”"
                        }
                    ]
                },
                {
                    "title": "ዕዝራ አምላኩን እንዳመሰገነ",
                    "verses": [
                        {
                            "verse": 25,
                            "text": "ዕዝራም እንዲህ አለ፥ “በኢየሩሳሌም ያለውን የእግዚአብሔርን ቤት ያከብር ዘንድ ይህን ነገር በንጉሥ ልብ ያሳደረ እግዚአብሔር ይመስገን።"
                        },
                        {
                            "verse": 26,
                            "text": "በነገሥታቱና በአማካሪዎቹ፥ በወዳጆቹና በመኳንንቱ ሁሉ ፊት እኔን አክብሮኛልና።"
                        },
                        {
                            "verse": 27,
                            "text": "ከዚህም በኋላ በፈጣሪዬ በእግዚአብሔር ጸጋ ታመንሁ። ከእኔም ጋር ይወጡ ዘንድ ከእስራኤል ሰዎችን ወሰድሁ።”"
                        }
                    ]
                },
                {
                    "title": "ከምርኮ የተመለሱ",
                    "verses": [
                        {
                            "verse": 28,
                            "text": "በንጉሡ በአርጤክስስ መንግሥት በየሀገራቸውና በየአውራጃቸው ግዛት ከእኔ ጋር ከባቢሎን የወጡ አለቆችም እነዚህ ናቸው።"
                        },
                        {
                            "verse": 29,
                            "text": "ከፎሮስ ልጆች ጣስጣሞስ፥ ከኢዮጥማሩም ልጆች ጋሜሎስ፥ ከዳዊትም ልጆች የሴኬንያስ ልጅ አጡስ፥"
                        },
                        {
                            "verse": 30,
                            "text": "ከፋሬስም ልጆች ዘካርያስ፥ ከእርሱም ጋር መቶ አምሳ ሰዎች ተቈጠሩ።"
                        },
                        {
                            "verse": 31,
                            "text": "ከፎአት ሞዓብም ልጆች የዛርያ ልጅ ኤሊዎንያ፥ ከእርሱም ጋር ሁለት መቶ ሰዎች።"
                        },
                        {
                            "verse": 32,
                            "text": "ከዘቶይስም ልጆች የኢያሐቲሉ ልጅ ኢያኬንያስ፥ ከእርሱም ጋር ሁለት መቶ ሰዎች፥ ከአዲኑ ልጆች የዮናታን ልጅ ኦቤድ፥ ከእርሱም ጋር ሁለት መቶ አምሳ ሰዎች።"
                        },
                        {
                            "verse": 33,
                            "text": "ከኤላም ልጆች የጎቶልያ ልጅ ኢሴይ፥ ከእርሱም ጋር ሰባ ሰዎች።"
                        },
                        {
                            "verse": 34,
                            "text": "ከሳፋጢ ልጆች የሚካኤል ልጅ ዛርያስ፥ ከእርሱም ጋር ሰባ ሰዎች።"
                        },
                        {
                            "verse": 35,
                            "text": "ከኢዮአብም ልጆች የኢዝኤል ልጅ ኦባድያ፥ ከእርሱም ጋር ሁለት መቶ ዐሥራ ሁለት ሰዎች።"
                        },
                        {
                            "verse": 36,
                            "text": "ከባኒ ልጆችም የኢዮሳፌይ ልጅ አስሊሞት፥ ከእርሱም ጋር መቶ ስድሳ ሰዎች።"
                        },
                        {
                            "verse": 37,
                            "text": "ከቤዔር ልጆችም የባቢ ልጅ ዘካርያስ፥ ከርሱም ጋር ሃያ ስምንት ሰዎች።"
                        },
                        {
                            "verse": 38,
                            "text": "ከአሰጣያትም ልጆች የአዝጋድ ልጅ ዮሐንስ፥ ከርሱም ጋር መቶ ዐሥር ሰዎች።"
                        },
                        {
                            "verse": 39,
                            "text": "ከአዶኒቃም ልጆች የቀሩት ሁሉ ስማቸው ይህ ነው፦ ኤሊፋሊ፥ ይዑኤል፥ ሰሚያስ፥ ከእነርሱም ጋራ ሰባ ሰዎች።"
                        },
                        {
                            "verse": 40,
                            "text": "ከቤኑስም ልጆች የአስጣስቆሩ ልጅ ዑታይ ከእርሱም ጋራ ሰባ ሰዎች ተቈጠሩ።"
                        }
                    ]
                },
                {
                    "title": "ዕዝራ የቤተ መቅደስ ካህናትና ሌዋውያንን እንዳገኘ",
                    "verses": [
                        {
                            "verse": 41,
                            "text": "ቴራን ወደሚባል ወንዝም ሰበሰብኋቸው፤ በዚያም ሦስት ቀን አደርን፤ አስቈጠርኋቸውም።"
                        },
                        {
                            "verse": 42,
                            "text": "ከውስጣቸውም ካህናትንና ሌዋውያንን አላገኘንም።"
                        },
                        {
                            "verse": 43,
                            "text": "ወደ አልዓዛርም ላክሁ፤ ከእኔም ጋር መአስመንን፥ አንዐጣንን፥ ሰምያስን፥ ኢዮሪቦን፥ ናታንን፥ አርጦንን፥ ዘካርያስን፥ ሞሱላሞስን ወሰድሁ።"
                        },
                        {
                            "verse": 44,
                            "text": "ከእነርሱም ጋር ከመሳፍንቶቻቸውና ከዐዋቂዎቻቸው ወሰድሁ።"
                        },
                        {
                            "verse": 45,
                            "text": "ወደ ዕቃ ቤቱም ሹም ወደ ያድዮን ይሄዱ ዘንድ ነገርኋቸው።"
                        },
                        {
                            "verse": 46,
                            "text": "ለእግዚአብሔርም ቤት ካህናትን እንዲልኩልን ለያድዮንና ለወንድሞቹ፥ በዚያም ቦታ ለአሉ ሰዎች ይነግሯቸው ዘንድ አዘዝኋቸው።"
                        },
                        {
                            "verse": 47,
                            "text": "ከእስራኤል ልጅ ከሌዊ ልጅ ከሞሐሊ ልጆች ጠቢባን ሰዎችን አሲብያንና ልጆቹን፥ ዐሥራ ስምንት ወንድሞቹንም አመጡልን፥"
                        },
                        {
                            "verse": 48,
                            "text": "ከከዓኑ ልጆችና ከልጆቻቸውም ውስጥ የሆኑ ሃያ ሰዎች፥"
                        },
                        {
                            "verse": 49,
                            "text": "ዳዊት የሠራቸው የቤተ መቅደስ አገልጋዮችና አለቆቻቸው ለሌዋውያን ሥራ የተጨመሩ የካህናት ልጆች ሁለት መቶ ሃያ ናቸው፤ የሁሉም ስማቸው ተጻፈ።"
                        }
                    ]
                },
                {
                    "title": "ዕዝራ ጾምን እንዳወጀ",
                    "verses": [
                        {
                            "verse": 50,
                            "text": "በአምላካችን በእግዚአብሔርም ፊት ከልጆቻችን ጋራ በዚያ እንጾም ዘንድ ለልጆቻችንና ለከብቶቻችንም ይቅርታን እንለምን ዘንድ ተሳልን።"
                        },
                        {
                            "verse": 51,
                            "text": "ሀገራችንን የሚያጸኑና ከጠላቶቻችን ጋራ የሚመካከቱ እግረኞችንና ፈረሰኞችን እንዲሰጠን ለንጉሡ እልክ ዘንድ አፍሬአለሁና።"
                        },
                        {
                            "verse": 52,
                            "text": "ሥራውን ሁሉ ያቀናላቸው ዘንድ ከሚፈልጉት ሰዎች ጋራ የጌታችን ከሃሊነት እንደሚኖር ለንጉሡ ነግረነው ነበርና።"
                        },
                        {
                            "verse": 53,
                            "text": "ዳግመኛም ስለዚህ ሁሉ ወደ እግዚአብሔር ለመን፤ እርሱም ይቅር አለን።"
                        }
                    ]
                },
                {
                    "title": "ለቤተ መቅደስ ሥራ የቀረበ መባእ",
                    "verses": [
                        {
                            "verse": 54,
                            "text": "ከሕዝቡና ከካህናቱ ሹሞች ዐሥራ ሁለቱን ሰዎች፥ ኤሴርያንና አሴሚያን፥ ከእነርሱም ጋር ከወንድሞቻቸው መካከል ዐሥር ሰዎችን ለየሁ።"
                        },
                        {
                            "verse": 55,
                            "text": "ንጉሡና መኳንንቱ፥ አማካሪዎቹም እስራኤልም ሁሉ የሰጡንን ወርቁንና ብሩን የእግዚአብሔርንም ቤት ንዋየ ቅድሳት መዝኜ ሰጠኋቸው።"
                        },
                        {
                            "verse": 56,
                            "text": "ስድስት መቶ አምሳ መክሊት ብርም መዝኜ ሰጠኋቸው።"
                        },
                        {
                            "verse": 57,
                            "text": "መቶ መክሊት የብር ዕቃ፥ መቶ መክሊትም ወርቅ፥ ሃያ መክሊትም የወርቅ ዕቃ፥ የሚወደድ እንደ ወርቅም የጠራና የጠነከረ ዐሥራ ሁለት የናስ ዕቃ መዝኜ ሰጠኋቸው።"
                        },
                        {
                            "verse": 58,
                            "text": "እንዲህም አልኋቸው፥ “እናንተም ለእግዚአብሔር ተለዩ፥ ለአባቶቻችን ፈጣሪ ለእግዚአብሔር ስእለት የሆነውን የብሩንና የወርቁን ንዋየ ቅድሳትም ለዩ።"
                        },
                        {
                            "verse": 59,
                            "text": "ለመሳፍንቱና ለመኳንንቱ፥ ለካህናቱ አለቆችና ለሌዋውያኑ፥ ለእስራኤልም ሀገሮች አለቆች በኢየሩሳሌም በአምላካችን ቤት አዳራሽ ውስጥ እስክትሰጧቸው ድረስ ተግታችሁ ጠብቁ።”"
                        },
                        {
                            "verse": 60,
                            "text": "ካህናቱና ሌዋውያኑም የተቀበሉትን ወርቁንና ብሩን፥ የኢየሩሳሌምንም ንዋየ ቅድሳት ወደ እግዚአብሔር ቤተ መቅደስ አገቡ።"
                        }
                    ]
                },
                {
                    "title": "ወደ ኢየሩሳሌም የተመለሱት ሕዝብ",
                    "verses": [
                        {
                            "verse": 61,
                            "text": "በመጀመሪያው ወር በዐሥራ ሁለተኛው ቀን ቴራን ከሚባል ሀገር ተነሡ፤ ከጠላቶቻችን ሁሉ ባዳነን፥ በፈጣሪያችን ከእኛ ጋር ባለች ጽንዕት እጅም ወደ ኢየሩሳሌም ደረሱ።"
                        },
                        {
                            "verse": 62,
                            "text": "በደረሱ በሦስተኛውም ቀን ወርቁንና ብሩን መዝነውና ቈጥረው በቤተ እግዚአብሔር ለኦርያ ልጅ ለካህኑ ለመርሞቲዮራ ሰጡት።"
                        },
                        {
                            "verse": 63,
                            "text": "የሁሉም ልኩ፥ ሚዛኑም ያንጊዜ ተጻፈ።"
                        },
                        {
                            "verse": 64,
                            "text": "ከእርሱም ጋር የፊንሐስ ልጅ አልዓዛር ነበረ፤ ከእነርሱም ጋር ሌዋውያኑ የኢያሱ ልጅ የዘባትና የብኑ ልጅ ሞኢተስ ነበሩ።"
                        },
                        {
                            "verse": 65,
                            "text": "ከምርኮ የተመለሱትም ለእስራኤል አምላክ ለእግዚአብሔር መሥዋዕት አቀረቡ። ዐሥራ ሁለት ኮርማዎችን፥ ዘጠና ስድስት በጎችን፥"
                        },
                        {
                            "verse": 66,
                            "text": "ስለ ድኅነትም ሰባ ስድስት ሙክቶችን፥ ዐሥራ ሁለት የበግ ጠቦቶችን፥ ሁሉንም ለእግዚአብሔር ሰዉ።"
                        },
                        {
                            "verse": 67,
                            "text": "ከዚህም በኋላ ለንጉሡ ዕቃ ቤት ሹሞች፥ ለሶርያና ለፊንቂ ገዦችም ከንጉሡ የመጣውን ደብዳቤ ሰጧቸው፤ ሕዝቡንና የእግዚአብሔርንም መቅደስ አከበሩ።"
                        }
                    ]
                },
                {
                    "title": "ዕዝራ ከአሕዛብ ጋር የተደረገውን ጋብቻ እንደ ተቃወመ",
                    "verses": [
                        {
                            "verse": 68,
                            "text": "ከዚህም በኋላ ሹሞች መጥተው የሠሩትን ነገሩኝ።"
                        },
                        {
                            "verse": 69,
                            "text": "እንዲህም አሉኝ፥ “የእስራኤል ወገኖች፥ መኳንንቶቻቸውም፥ ካህኖቻቸውም፥ ሌዋውያኑም ከሌሎች የምድር አሕዛብ ከከናኔዎን፥ ከፌሬዜዎን፥ ከኬጤዎንም፥ ከኢያቡሴዎን፥ ከሞዓባውያን፥ ከግብፃውያንና ከኤዶሜዎን ርኵሰት አልተለዩም።"
                        },
                        {
                            "verse": 70,
                            "text": "ሴቶች ልጆቻቸውን አገቡ፤ እነርሱና ልጆቻቸውም የከበረውን ዘር ከባዕዳን የምድር አሕዛብ ጋር ቀላቀሉ፤ መሳፍንቶቻቸውና መኳንንቶቻቸውም ከመጀመሪያው ሥራቸው ጀምሮ በዚያች ኀጢአት አንድ ሆኑ።”"
                        },
                        {
                            "verse": 71,
                            "text": "ከዚህም በኋላ ይህን በሰማሁ ጊዜ ልብሴንና ልብሰ ተክህኖዬን ቀደድሁ፤ የራሴን ጠጕርና ጢሜንም ነጨሁ፤ ተክዤና አዝኜም ተቀመጥሁ።"
                        },
                        {
                            "verse": 72,
                            "text": "እኔም በዚያች ኀጢአት አዝኜና ተክዤ ተቀምጬ ሳለሁ የእስራኤል ፈጣሪ የእግዚአብሔርን ትእዛዝ የሚፈሩ ሁሉ ወደ እኔ ተሰበሰቡ።"
                        },
                        {
                            "verse": 73,
                            "text": "ከዚህም በኋላ በሠርኩ መሥዋዕት ጊዜ ጾመኛ እንደ ሆንሁ ልብሴና የክህነት ልብሴ እንደ ተቀደደ ሆኖ ተነሣሁ፤ በጉልበቴም ተንበረከክሁ፤ እጆችንም ወደ እግዚአብሔር ዘረጋሁ።"
                        },
                        {
                            "verse": 74,
                            "text": "እንዲህም አልሁ፥ “አቤቱ ጌታዬ ከፊትህ የተነሣ አፍራለሁ፤ እፈራለሁም።"
                        },
                        {
                            "verse": 75,
                            "text": "ኀጢአታችን በዝትዋልና፥ ከራሳችንም ከፍ ከፍ ብሏልና፥ አለማወቃችንም እስከ ሰማይ ደርሷልና።"
                        },
                        {
                            "verse": 76,
                            "text": "ከአባቶቻችን ዘመን ጀምሮ እስከ ዛሬ ድረስ በታላቅ ኀጢአት ላይ ኖረናል።"
                        },
                        {
                            "verse": 77,
                            "text": "በእኛ ኀጢአትና በአባቶቻችንም ኀጢአት የምድር ነገሥታት ከወንድሞቻችንና ከንጉሦቻችን፥ ከካህኖቻችንም ጋር ማረኩን፤ በጦራቸውም ዘረፉን፤ እስከ ዛሬም ድረስ አፈርን።"
                        },
                        {
                            "verse": 78,
                            "text": "አሁን ግን በዚያች በተቀደሰችው ቦታህ ሥርንና ስምን ትተውልን ዘንድ እግዚአብሔር ሆይ ቸርነትህ በእኛ ላይ በዝታ ተደረገችልን።"
                        },
                        {
                            "verse": 79,
                            "text": "በአንተም በአምላካችን ቤት ብርሃን ተገለጠልን፤ ተገዥዎችም በሆንን ጊዜ ምግባችንን ሰጠኸን።"
                        },
                        {
                            "verse": 80,
                            "text": "በተገዛንም ጊዜ አንተ አምላካችን አልተውኸንም፤ በፋርስ ነገሥታትም ፊት ሞገስን ሰጠኸን፤ ምግባችንን ይሰጡን ዘንድ፥"
                        },
                        {
                            "verse": 81,
                            "text": "ቤተ መቅደሳችንንም ያከብሩ ዘንድ፥ የጽዮንንም ፍራሿን ይሠሩ ዘንድ፥ በይሁዳና በኢየሩሳሌምም ኀይልን ይሰጡን ዘንድ አልተውኸንም።"
                        },
                        {
                            "verse": 82,
                            "text": "“አቤቱ፥ አሁንስ ይህ በእኛ ላይ ሳለ ምን እንላለን? በባሮችህ በነቢያትም እጅ እንዲህ ስትል የሰጠኸውን ትእዛዝህን ካድን።"
                        },
                        {
                            "verse": 83,
                            "text": "ትወርሷት ዘንድ ወደ እርሷ ትገባላችሁ ያልሃቸው ያች ምድር በምድር አሕዛብ ርኵሰት የተዳደፈች ምድር ናት፤ ርኵሰታቸውንም መሏት።"
                        },
                        {
                            "verse": 84,
                            "text": "ሴቶች ልጆቻችሁን ለወንዶች ልጆቻቸው አታጋቡ፤ ሴቶች ልጆቻቸውንም ለወንዶች ልጆቻችሁ አታጋቡ፤"
                        },
                        {
                            "verse": 85,
                            "text": "ድል ትነሷቸው ዘንድ፥ የምድርንም በረከት ትበሉ ዘንድ፥ ለልጆቻችሁ ለዘለዓለሙ ታወርሷት ዘንድ በዘመናችሁ ሁሉ ከእነርሱ ጋር አትስማሙ።"
                        },
                        {
                            "verse": 86,
                            "text": "ይህችም ያገኘችን ሁሉ ስለ ሥራችን ክፋትና ስለ ኀጢአታችን ብዛት ነው።"
                        },
                        {
                            "verse": 87,
                            "text": "አቤቱ አንተ ግን ኀጢአታችንን ታገሥህ፤ እንመለስም ዘንድ ሥርን ሰጠኸን፤ ዳግመኛም ሕግህን አፍርሰን ከምድር አሕዛብ ርኩሰት ጋር አንድ እንሆን ዘንድ ይገባናልን?"
                        },
                        {
                            "verse": 88,
                            "text": "ብትቈጣንስ ሥርንና ዘርን፥ ስማችንንም እስከማታስቀር ድረስ ባጠፋኸን ነበር።"
                        },
                        {
                            "verse": 89,
                            "text": "አቤቱ የእስራኤል አምላክ አንተ፥ እውነተኛ ነህ፥ ዛሬ ሥርን ትተህልናልና።"
                        },
                        {
                            "verse": 90,
                            "text": "አሁንም በፊትህ በኀጢአታችን አለን። ስለዚህ በፊትህ እንቆም ዘንድ አይገባንም።”"
                        },
                        {
                            "verse": 91,
                            "text": "ዕዝራም በቤተ መቅደሱ አንጻር ተንበርክኮ እያለቀሰ በጸለየና በተናዘዘ ጊዜ በኢየሩሳሌም ያሉ ብዙ ሰዎች ሴቶችና ወንዶች፥ ቆነጃጅቱም ወደ እርሱ ተሰበሰቡ፤ በሁሉም ላይ ታላቅ ልቅሶ ሆነ።"
                        },
                        {
                            "verse": 92,
                            "text": "ከእስራኤልም ልጆች ውስጥ የኢያኤል ልጅ ኢኮንያስ ዕዝራን ጠርቶ እንዲህ አለው፥ “ልዩ ከሚሆኑ ከምድር አሕዛብ ወገን ሚስት ያገባን እኛ እግዚአብሔርን በድለናል፤ አሁንም ይህ ሁሉ በእስራኤል ዘንድ አለ።"
                        },
                        {
                            "verse": 93,
                            "text": "ነገር ግን እንደ ፍርድህ ልዩ ከሚሆኑ ከምድር አሕዛብ ወገን ያገባናቸውን ሚስቶቻችንን ሁሉ ከልጆቻቸው ጋራ ከእኛ እናስወጣቸው ዘንድ በእግዚአብሔር ስም እንማማል።"
                        },
                        {
                            "verse": 94,
                            "text": "የእግዚአብሔርን ሕግ የሚወዱ ሰዎችንም ሁሉ ተነሥተህ አምላቸው።"
                        },
                        {
                            "verse": 95,
                            "text": "ይህ ሥራ ባንተ ላይ ነውና፥ እኛም ካንተ ጋር ነንና፥ እንረዳሃለንምና።”"
                        },
                        {
                            "verse": 96,
                            "text": "ዕዝራም ተነሥቶ የሕዝቡን ሹሞችና ካህናቱን፥ ሌዋውያኑንም፥ እስራኤልንም ሁሉ እንዲሁ ያደርጉ ዘንድ አማላቸው፤ እነርሱም ማሉ።"
                        }
                    ]
                }
            ]
        },
        {
            "chapter": 9,
            "sections": [
                {
                    "title": null,
                    "verses": [
                        {
                            "verse": 1,
                            "text": "ዕዝራም ከቤተ መቅደሱ አደባባይ ተነሥቶ ወደ ናሴሩ ልጅ ወደ ዮሐናን ቤት ሄደ።"
                        },
                        {
                            "verse": 2,
                            "text": "በዚያም ተቀምጦ ስለ ታላላቆችና ብዙዎች ኀጢአቶቻቸው እያለቀሰ እህልን አልበላም፤ ውኃንም አልጠጣም።"
                        },
                        {
                            "verse": 3,
                            "text": "ከዚህ በኋላ ከምርኮ ለተመለሱ ሁሉ በኢየሩሳሌም ይገኙ ዘንድ፥"
                        },
                        {
                            "verse": 4,
                            "text": "እስከ ሁለትና እስከ ሦስት ቀን ድረስ ያልተገኙና ያልደረሱ ሁሉ እንደ ሥርዐታቸው በአለቆቻቸው ቅጣት ይቀጡ ዘንድ፥ ከብቶቻቸውም ይወረሱ ዘንድ፥ እነርሱም ከወገኖቻቸው ይለዩ ዘንድ በይሁዳና በኢየሩሳሌም ዐዋጅ ነገረላቸው።"
                        },
                        {
                            "verse": 5,
                            "text": "የይሁዳና የብንያም ወገኖችም በዘጠነኛው ወር በሃያኛው ቀን በሦስት ቀን ውስጥ በኢየሩሳሌም ተሰበሰቡ።"
                        },
                        {
                            "verse": 6,
                            "text": "ሁሉም በቤተ መቅደሱ አደባባይ ተቀመጡ፤ ክረምት ነበርና ስለ ውርጩ ጽናት ይንቀጠቀጡ ነበር።"
                        },
                        {
                            "verse": 7,
                            "text": "ዕዝራም ተነሥቶ እንዲህ አላቸው፥ “ከአሕዛብ ወገን ሚስት ያገባችሁ እናንተ በደላችሁ፤ በእስራኤልም ላይ ኀጢአትን ጨመራችሁ።"
                        },
                        {
                            "verse": 8,
                            "text": "አሁንም ለእግዚአብሔር ተናዘዙ፤ የአባቶቻችንንም አምላክ አመስግኑት።"
                        },
                        {
                            "verse": 9,
                            "text": "ፈቃዱንም ፈጽሙ፤ ከምድር አሕዛብና ከባዕዳት ሚስቶቻችሁም ተለዩ።”"
                        },
                        {
                            "verse": 10,
                            "text": "ሁሉም በሙሉ በታላቅ ድምፅ ጮኸው እንዲህ አሉት፥ “እሺ አንተ እንዳዘዝኸን እናደርጋለን።"
                        },
                        {
                            "verse": 11,
                            "text": "ነገር ግን ሰዉ ብዙ ነው፤ ጊዜውም ክረምት ነው፤ ፈጥነንም እናደርገው ዘንድ አንችልም፤ ሥራውም የአንድ ቀን ወይም የሁለት ቀን ሥራ አይደለም፤ በዚህ ፈጽመን በድለናልና።"
                        },
                        {
                            "verse": 12,
                            "text": "አሁንም ከልዩ ወገን ሚስት ያገቡ መሳፍንት ሁሉና መንደረተኞችም ተሰብስበው ይምጡ።"
                        },
                        {
                            "verse": 13,
                            "text": "በዚህ ሥራ ያገኘን የእግዚአብሔር ቍጣ ከእኛ ይርቅ ዘንድ መንደረተኞቻቸውንና ሽማግሌዎቻቸውን፥ አለቆቻቸውንም ይቅጠሯቸው።”"
                        },
                        {
                            "verse": 14,
                            "text": "የአዛሄል ልጅ ዮናታን፥ የታቃኑ ልጅ ኢያዝያስም መጡ፤ ሞሶላሞስ፥ ሌዊ፥ ሳባጢዎስ፥ እነርሱም እንዲህ ተባበሩ።"
                        },
                        {
                            "verse": 15,
                            "text": "ከምርኮ የተመለሱትም ሁሉ እንዲሁ አደረጉ።"
                        },
                        {
                            "verse": 16,
                            "text": "ካህኑ ዕዝራም ካገሮቻቸው ሽማግሌዎች፥ በያገራቸውም ከሚኖሩት ሁሉ ስማቸው ልዩ ልዩ የሆነ ሰዎችን መረጠ፤ እንዲህም ያደርጉ ዘንድ እስከ ዐሥረኛው ወር መባቻ ድረስ ተቃጠሩ።"
                        },
                        {
                            "verse": 17,
                            "text": "ከልዩ ወገን ሚስት ያገቡ እነዚያም ሰዎች ሁሉ “እስከ መጀመሪያው ወር መባቻ እንፈታለን” ብለው ነገራቸውን ጨረሱ።"
                        },
                        {
                            "verse": 18,
                            "text": "ከካህናቱም ውስጥ ከባዕድ ወገን ሚስት ያገቡ ተገኙ።"
                        },
                        {
                            "verse": 19,
                            "text": "እነርሱም የኢዮሴዴቅ ልጅ የኢያሱ ልጆችና ወንድሞቹ፥ ማቴላስ፥ አልዓዛር፥ ዮሬቦስና ዮአዳኖስም ናቸው።"
                        },
                        {
                            "verse": 20,
                            "text": "ሚስቶቻቸውንም ፈትተው ስለ ኀጢአታቸው መሥዋዕት ይሠዉ ዘንድ ጀመሩ።"
                        },
                        {
                            "verse": 21,
                            "text": "ከኤሞርም ልጆች ሐናንያ፥ ዘብዴዎስ፥ ሜኑስ፥ ሴሜዎስ፥ ኢያርማየልና አዛርያ ናቸው።"
                        },
                        {
                            "verse": 22,
                            "text": "ከፌትርኤልም ልጆች ኢልዮኒስ፥ ማስያስ፥ አስማኤሎስ፥ ናትናአሎስ፥ ዎቅዲሎስና አልታሳ ናቸው።"
                        },
                        {
                            "verse": 23,
                            "text": "ከሌዋውያንም ወገን ዮዛባዶስ፥ ሳምያስ፥ ቃሊጣስ የሚሉት ቆዮስ፥ ፋትያስ፥ ይሁዳና ዮናስ ናቸው።"
                        },
                        {
                            "verse": 24,
                            "text": "ከመዘምራንም ወገን ኤልያሳቦስና ባካሮስ ናቸው።"
                        },
                        {
                            "verse": 25,
                            "text": "ከበረኞችም ወገን ሴሎምና ጦልባኒስ ናቸው።"
                        },
                        {
                            "verse": 26,
                            "text": "ከእስራኤል ከፎሮስ ልጆች ወገንም ኢየርማስ፥ ኤዝያስ፥ ሚልክያስ፥ ሚያኤሎስ፥ አልዓዛር፥ አስብያስ፥ ባኒያስ ናቸው።"
                        },
                        {
                            "verse": 27,
                            "text": "ከኤላ ልጆች ወገን ማጣንያስ፥ ዘካርያስ፥ ኢያዚሬሎስ፥ አብድዮስ፥ ኢያሬሞትና ኤዲያስ ናቸው።"
                        },
                        {
                            "verse": 28,
                            "text": "ከዛሞትም ልጆች ወገን ኤሊያዳስ፥ ኤሊያሲሞስ፥ ኦቶንያስ፥ ኢያሪሞስ፥ ሳባቶስ፥ ዘራሊያስ ናቸው።"
                        },
                        {
                            "verse": 29,
                            "text": "ከቤባይም ልጆች ወገን ዮሐንስ፥ ሐናንያ፥ ዮዛብዴዎስ፥ አሜቴዎስ ናቸው።"
                        },
                        {
                            "verse": 30,
                            "text": "ከማኒ ልጆችም ወገን ኦላሞስ፥ ማምኮስ፥ ኢያዴዎስ፥ ኢያሶቦስ፥ አስሔሎስ፥ ኢያርሞት ናቸው።"
                        },
                        {
                            "verse": 31,
                            "text": "ከዓዲ ልጆችም ናሐቶስ፥ ሞሐስያስ፥ ለቁናስ፥ ኒዶስ፥ ቢስቀስ-ጰስሚስ ሲአቱል ባልኑስ፥ ሜናስያስ ናቸው፥"
                        },
                        {
                            "verse": 32,
                            "text": "ከሐናንያ ልጆችም ኢሊዮሳስ፥ አስያስ፥ ሚልክያስ፥ ስብያስ፥ ስምዖን፥ ኮሳሜዎስ ናቸው።"
                        },
                        {
                            "verse": 33,
                            "text": "ከአሶም ልጆችም መልጠኒዎስ፥ መጣቲያስ፥ ሳባኔዎስ፥ ኤሌፍላት፥ ምናሴ፥ ሴሜይ ናቸው።"
                        },
                        {
                            "verse": 34,
                            "text": "ከባኒ ልጆችም ኤርምያስ፥ ሞምዲስ፥ ስማኤል፥ ኢዮኤል፥ መምዲ፥ ጴዴያስ፥ አናስ፥ ቀሪባሶን፥ አናሲቦስ፥ መንጠኒሞስ፥ አልያሲስ፥ በኑስ፥ ኤልያሊ፥ ሰማይስ፥ ሰላምያስ፥ ናታንያስ ናቸው። ከኤዛርያስ ልጆችም ሴሲስ፥ ኤዝርል፥ አዛኤል፥ ሳማጢስ፥ ዘምበሪ፥ ኢዮሶፎስ ናቸው።"
                        },
                        {
                            "verse": 35,
                            "text": "ከነሐማ ልጆችም ማዚጢያስ፥ ዘቢዲያስ፥ ኤዴስ፥ ኢዮኤል፥ በኒያስ ናቸው።"
                        },
                        {
                            "verse": 36,
                            "text": "ከባዕዳን ከአሕዛብ ወገን ሚስት ያገቡት ሰዎች ሁሉ ሚስቶቻችውን ሁሉ ከልጆቻቸው ጋር አስወጧቸው።"
                        },
                        {
                            "verse": 37,
                            "text": "ካህናትና ሌዋውያንም፥ ብዙዎች እስራኤልም በሰባተኛው ወር መባቻ በኢየሩሳሌም በያገራቸው ተቀመጡ፤ የእስራኤልም ልጆች በየአውራጃቸው ተመለሱ።"
                        },
                        {
                            "verse": 38,
                            "text": "በቤተ መቅደሱ በር በምሥራቃዊው አደባባይ ሁሉም በአንድነት ተሰበሰቡ።"
                        },
                        {
                            "verse": 39,
                            "text": "ካህኑንና ጸሓፊዉን ዕዝራንም የእስራኤል አምላክ እግዚአብሔር የሰጠውን የሙሴን ሕግ ያመጣ ዘንድ ነገሩት።"
                        },
                        {
                            "verse": 40,
                            "text": "የካህናት አለቃ ዕዝራም በሰባተኛው ወር መባቻ ለሕዝቡ፥ ለወንዶችም፥ ለሴቶችም ለካህናቱም ሁሉ ሕጉን ይሰሙ ዘንድ አነበበላቸው።"
                        },
                        {
                            "verse": 41,
                            "text": "በቤተ መቅደሱም በር ባለው አደባባይ በወንዶቹና በሴቶቹ ፊት ከነግህ ጀምሮ እስከ ቀትር ድረስ አነበበላቸው፤ ሁሉም በፍጹም ልባቸው ሕጉን አደመጡ።"
                        },
                        {
                            "verse": 42,
                            "text": "ካህኑና የሕጉ ጸሓፊ ዕዝራም ከእንጨት በተሠራ መረባርብ ላይ ቆመ።"
                        },
                        {
                            "verse": 43,
                            "text": "ከእርሱም ጋር፦ መተጢያስን፥ ሳሙስን፥ ሐናንያን፥ አዛርያን፥ ኡርያስን፥ ሕዝቅያስን፥ በአልስሞስንም በቀኙ አቆማቸው።"
                        },
                        {
                            "verse": 44,
                            "text": "በግራውም በኩል ፈሐልዴዎስን፥ ሚሳኤልን፥ ሚልክያስን፥ ሎታሳብስን፥ ናባሪያንና ዘካርያስን አቆመ።"
                        },
                        {
                            "verse": 45,
                            "text": "ዕዝራም ያን መጽሐፍ ይዞ በሕዝቡ ፊት ተቀመጠ፤ ሕዝቡም ሁሉ ያከብሩት ነበር።"
                        },
                        {
                            "verse": 46,
                            "text": "የሕጉንም መጽሐፍ በገለጠ ጊዜ ሕዝቡ ሁሉ ተነሥተው ቆሙ፤ አዛርያም ሁሉን የሚገዛ ልዑል እግዚአብሔርን አመሰገነው።"
                        },
                        {
                            "verse": 47,
                            "text": "ሁሉም በሙሉ፥ “አሜን፥ አሜን” ብለው መለሱለት፤ እጆቻቸውንም ወደ ላይ አንሥተው በምድር ወድቀው ለእግዚአብሔር ሰገዱ።"
                        },
                        {
                            "verse": 48,
                            "text": "ሌዋውያኑም ኢያሱ፥ አኑሲ፥ ሰራቢያስ፥ ኢያዲኖስ፥ ኢያቆብስ፥ ሳብጣያስ፥ አውጥያስ፥ ሚሐና፥ ቀሊጦስ፥ አዛርያ፥ ጠዛብዶስ፥ ሐኒያስ፥ ፈልጣስ የእግዚአብሔርን ሕግ አስተማሯቸው።"
                        },
                        {
                            "verse": 49,
                            "text": "ባነበበላቸውም ጊዜ ሁሉም በአንድነት ሆነው ሰሙ።"
                        },
                        {
                            "verse": 50,
                            "text": "አጠራጢም የካህናቱን አለቃና ጸሓፊውን ዕዝራን፥ ለሁሉ የሚያስተምሩ ሌዋውያንንም እንዲህ አላቸው፦"
                        },
                        {
                            "verse": 51,
                            "text": "“ይቺ ቀን ለእግዚአብሔር የተቀደሰች ናት፥” ሁሉም ሕጉን በሰሙ ጊዜ አለቀሱ።"
                        },
                        {
                            "verse": 52,
                            "text": "እንዲህም ተባባሉ፥ “ሂዱና ምሳችሁን ብሉ፤ ጠጡም፤ ለሌላቸውም ሰዎች ምጽዋትን ላኩ። ይቺ ቀን ለእግዚአብሔር የተቀደሰች ናትና፥ አትዘኑም፤ እግዚአብሔር አይጥላችሁምና።”"
                        },
                        {
                            "verse": 53,
                            "text": "ሌዋውያንም ሕዝቡን ሁሉ እንዲህ ብለው አዘዙ “ይቺ ቀን የተቀደሰች ናትና አትዘኑ።”"
                        },
                        {
                            "verse": 54,
                            "text": "ሁሉም ሊበሉና ሊጠጡ፥ ደስታም ሊያደርጉ፥ ለሌላቸውም ሰዎች ምጽዋትን ሊሰጡ ሄዱ።"
                        },
                        {
                            "verse": 55,
                            "text": "በተሰበሰቡበት ቦታም ያስተማሯቸውን ቃል በሰሙ ጊዜ ታላቅ ደስታን አደረጉ።"
                        }
                    ]
                }
            ]
        }
    ]
}