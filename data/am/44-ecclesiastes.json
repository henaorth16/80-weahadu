{
  "book_number": 44,
  "book_name_am": "መጽሐፈ መክብብ",
  "book_name_en": "Ecclesiastes",
  "chapters": [
    {
      "chapter": 1,
      "verses": [
        {
          "verse": "1",
          "text": "በኢየሩሳሌም የነገሠ የሰባኪው የዳዊት ልጅ ቃል።"
        },
        {
          "verse": "2",
          "text": "ሰባኪው፦ከንቱ፥ከንቱ፥የከንቱ ከንቱ፥ዅሉ ከንቱ ነው ይላል።"
        },
        {
          "verse": "3",
          "text": "ከፀሓይ በታች በሚደክምበት ድካም ዅሉ የሰው ትርፉ ምንድር ነው፧"
        },
        {
          "verse": "4",
          "text": "ትውልድ ይኼዳል፥ትውልድም ይመጣል፤ምድር ግን ለዘለዓለም ነው።"
        },
        {
          "verse": "5",
          "text": "ፀሓይ ትወጣለች፥ፀሓይም ትገባለች፥ወደምትወጣበትም ስፍራ ትቸኵላለች።"
        },
        {
          "verse": "6",
          "text": "ነፋስ ወደ ደቡብ ይኼዳል፥ወደ ሰሜንም ይዞራል፤ዘወትር በዙረቱ ይዞራል፥ነፋስም በዙረቱ ደግሞ ይመ ለሳል።"
        },
        {
          "verse": "7",
          "text": "ፈሳሾች ዅሉ ወደ ባሕር ይኼዳሉ፥ባሕሩ ግን አይሞላም፤ፈሳሾች ወደሚኼዱበት ስፍራ እንደ ገና ወደዚ ያ ይመለሳሉ።"
        },
        {
          "verse": "8",
          "text": "ነገር ዅሉ ያደክማል ሰው ይናገረው ዘንድ አይችልም፤ዐይን ከማየት አይጠግብም፥ዦሮም ከመስማት አይ ሞላም።"
        },
        {
          "verse": "9",
          "text": "የኾነው ነገር ርሱ የሚኾን ነው፥የተደረገውም ነገር ርሱ የሚደረግ ነው፤ከፀሓይም በታች ዐዲስ ነገ ር የለም።"
        },
        {
          "verse": "10",
          "text": "ማንም፦እንሆ፥ይህ ነገር ዐዲስ ነው ይል ዘንድ ይችላልን፧ርሱ ከእኛ በፊት በነበሩት ዘመናት ተደ ርጓል።"
        },
        {
          "verse": "11",
          "text": "ለፊተኛዎቹ ነገሮች መታሰቢያ የላቸውም፤ከዃለኛዎቹም ነገሮች ከነርሱ በዃላ በሚነሡት ሰዎች ዘንድ  መታሰቢያ አይገኝላቸውም።"
        },
        {
          "verse": "12",
          "text": "እኔ ሰባኪው በእስራኤል ላይ በኢየሩሳሌም ንጉሥ ነበርኹ።"
        },
        {
          "verse": "13",
          "text": "ከሰማይም በታች የተደረገውን ዅሉ በጥበብ እፈልግና እመረምር ዘንድ ልቤን አተጋኹ፤እግዚአብሔር  ይደክሙባት ዘንድ ይህችን ለሰው ልጆች የሰጠ ክፉ ጥረት ናት።"
        },
        {
          "verse": "14",
          "text": "ከፀሓይ በታች የተሠራውን ሥራ ዅሉ አየኹ፤እንሆም፥ዅሉ ከንቱ ነው፥ነፋስንም እንደ መከተል ነው።"
        },
        {
          "verse": "15",
          "text": "ጠማማ ይቀና ዘንድ አይችልም፤ጐደሎም ይቈጠር ዘንድ አይችልም።"
        },
        {
          "verse": "16",
          "text": "እኔ በልቤ፦እንሆ፥ከእኔ አስቀድመው በኢየሩሳሌም ላይ ከነበሩት ዅሉ ይልቅ ጥበብን አብዝቼ ጨመር ኹ፤ልቤም ብዙ ጥበብንና ዕውቀትን ተመለከተ ብዬ ተናገርኹ።"
        },
        {
          "verse": "17",
          "text": "ጥበብንና እብደትን ሞኝነትንም ዐውቅ ዘንድ ልቤን ሰጠኹ፤ይህም ደግሞ ነፋስን እንደ መከተል እን ደ ኾነ አስተዋልኹ።"
        },
        {
          "verse": "18",
          "text": "በጥበብ መብዛት ትካዜ ይበዛልና፤ዕውቀትንም የሚጨምር ሐዘንን ይጨምራልና።"
        }
      ]
    },
    {
      "chapter": 2,
      "verses": [
        {
          "verse": "1",
          "text": "እኔ በልቤ፦ና፥በደስታም እፈትንኻለኹ፥መልካምንም ቅመስ አልኹ፤ይህም ደግሞ፥እንሆ፥ከንቱ ነበረ።"
        },
        {
          "verse": "2",
          "text": "ሣቅን፦እብድ ነኽ፤ደስታንም፦ምን ታደርጋለኽ፧አልኹት።"
        },
        {
          "verse": "3",
          "text": "የሰው ልጆች በሕይወታቸው ዘመን ዅሉ ከፀሓይ በታች ሊሠሩት መልካም ነገር ምን እንደ ኾነ እስካይ  ድረስ፥ልቤ በጥበብ እየመራኝ፥ሰውነቴን በወይን ጠጅ ደስ ለማሠኘት፥ስንፍናንም ለመያዝ በልቤ መረመ ርኹ።"
        },
        {
          "verse": "4",
          "text": "ትልቅ ሥራን ሠራኹ፥ቤቶችንም አደረግኹ፥ወይንም ተከልኹ፤"
        },
        {
          "verse": "5",
          "text": "አትክልትንና ገነትን አደረግኹ፥ልዩ ልዩ ፍሬ ያለባቸውንም ዛፎች ተከልኹባቸው፤"
        },
        {
          "verse": "6",
          "text": "በዱር የተተከሉትን ዛፎች አጠጣበት ዘንድ የውሃ ማጠራቀሚያ አደረግኹ።"
        },
        {
          "verse": "7",
          "text": "ወንዶችንና ሴቶችን ባሪያዎች ገዛኹ፥የቤት ውልድ ባሪያዎችም ነበሩኝ፤ከእኔ አስቀድመው በኢየሩሳሌም  ከነበሩት ዅሉ ይልቅ ብዙ ከብቶችና መንጋዎች ነበሩኝ።"
        },
        {
          "verse": "8",
          "text": "ብርንና ወርቅን የከበረውንም የነገሥታትና የአውራጃዎችን መዝገብ ሰበሰብኹ፤አዝማሪዎችንና አረኾዎች ን የሰዎች ልጆችንም ተድላ እጅግ የበዙ ሴቶችንም አከማቸኹ።"
        },
        {
          "verse": "9",
          "text": "ታላቅም ኾንኹ፥ከእኔም አስቀድመው በኢየሩሳሌም ከነበሩት ዅሉ ይልቅ ከበርኹ፤ደግሞም ጥበቤ ከእኔ  ጋራ ጸንታ ቀረች።"
        },
        {
          "verse": "10",
          "text": "ዐይኖቼንም ከፈለጉት ዅሉ አልከለከልዃቸውም፤ልቤም በድካሜ ዅሉ ደስ ይለው ነበርና፥ልቤን ከደስታ  ዅሉ አላራቅኹትም፥ከድካሜም ዅሉ ይህ ዕድል ፈንታዬ ኾነ።"
        },
        {
          "verse": "11",
          "text": "እጄ የሠራቻትን ሥራዬን ዅሉ የደከምኹበትንም ድካሜን ዅሉ ተመለከትኹ፤እንሆ፥ዅሉ ከንቱ ነፋስንም  እንደ መከተል ነበር፥ከፀሓይ በታችም ትርፍ አልነበረም።"
        },
        {
          "verse": "12",
          "text": "እኔም ጥበብን እብደትንና ስንፍናን አይ ዘንድ ተመለከትኹ፤በፊት ከተደረገው በቀር፥ከንጉሥ በዃላ  የሚመጣው ሰው ምን ያደርጋል፧"
        },
        {
          "verse": "13",
          "text": "እኔም ብርሃን ከጨለማ እንደሚበልጥ እንዲሁ ጥበብ ከስንፍና እንዲበልጥ አየኹ።"
        },
        {
          "verse": "14",
          "text": "የጠቢብ ዐይኖች በራሱ ላይ ናቸው፥ሰነፍ ግን በጨለማ ይኼዳል፤ደግሞ ለኹለቱ መጨረሻቸው አንድ እ ንደ ኾነ አስተዋልኹ።"
        },
        {
          "verse": "15",
          "text": "እኔም በልቤ፦ለሰነፍ የሚደርሰው ለኔም ይደርሳል፤ለምን እጅግ ጠቢብ ኾንኹ፧አልኹ።የዚያን ጊዜም  በልቤ፦ይህ ደግሞ ከንቱ ነው አልኹ።"
        },
        {
          "verse": "16",
          "text": "በሚመጣው ዘመን ነገር ዅሉ የተረሳ ይኾናልና፥ለዘለዓለም የሚኾን የጠቢብና የሰነፍ መታሰቢያ አይ ገኝም።አዬ ጕድ! ጠቢብ ከሰነፍ ጋራ እንዴት ይሞታል!"
        },
        {
          "verse": "17",
          "text": "ከፀሓይም በታች የተሠራው ሥራ ዅሉ ከብዶብኛልና፥ሕይወትን ጠላኹ፤ዅሉም ከንቱ ነፋስንም እንደ መ ከተል ነው።"
        },
        {
          "verse": "18",
          "text": "ከእኔ በዃላ ለሚመጣው ሰው እተወዋለኹና ከፀሓይ በታች የደከምኹበትን ዅሉ ጠላኹት።"
        },
        {
          "verse": "19",
          "text": "ጠቢብ ወይም ሰነፍ እንዲኾን የሚያውቅ ሰው ማን ነው፧ከፀሓይ በታች በደከምኹበትና ጠቢብ በኾንኹ በት በድካሜ ዅሉ ላይ ጌታ ይኾንበታል፤ይህም ደግሞ ከንቱ ነው።"
        },
        {
          "verse": "20",
          "text": "እኔም ተመልሼ ልቤን ከፀሓይ በታች በደከምኹበት ድካም ዅሉ ተስፋ አስቈረጥኹት።"
        },
        {
          "verse": "21",
          "text": "ሰው በጥበብና በዕውቀት በብልኀትም ከደከመ በዃላ ለሌላ ላልደከመበት ሰው ያወርሰዋልና፤ይህም ደ ግሞ ከንቱ ትልቅም መከራ ነው።"
        },
        {
          "verse": "22",
          "text": "ከፀሓይ በታች በደከመበት ድካም ዅሉና በልቡ ዐሳብ የሰው ጥቅም ምንድር ነው፧"
        },
        {
          "verse": "23",
          "text": "ዘመኑ ዅሉ ሐዘን፥ጥረትም ትካዜ ነው፤ልቡም በሌሊት አይተኛም፤ይህም ደግሞ ከንቱ ነው።"
        },
        {
          "verse": "24",
          "text": "ለሰው ከሚበላና ከሚጠጣ በድካሙም ደስ ከሚለው በቀር የሚሻለው ነገር የለም፤ይህም ደግሞ ከእግዚ አብሔር እጅ እንደ ተሰጠ አየኹ።"
        },
        {
          "verse": "25",
          "text": "ያለርሱ ፈቃድ የበላ ደስ ብሎትም ተድላን የቀመሰ ማን ነው፧"
        },
        {
          "verse": "26",
          "text": "ርሱም ደስ ለሚያሠኘው ሰው ጥበብንና ዕውቀትን ደስታንም ይሰጠዋል፤ለኀጢአተኛ ግን እግዚአብሔርን  ደስ ለሚያሠኘው ሰው ይሰጥ ዘንድ እንዲሰበስብና እንዲያከማች ጥረትን ይሰጠዋል።ይህም ደግሞ ከንቱ  ነፋስንም እንደ መከተል ነው።"
        }
      ]
    },
    {
      "chapter": 3,
      "verses": [
        {
          "verse": "1",
          "text": "ለዅሉ ዘመን አለው፥ከሰማይ በታችም ለኾነ ነገር ዅሉ ጊዜ አለው።"
        },
        {
          "verse": "2",
          "text": "ለመወለድ ጊዜ አለው፥ለመሞትም ጊዜ አለው፤ለመትከል ጊዜ አለው፥የተተከለውንም ለመንቀል ጊዜ አለው ፤"
        },
        {
          "verse": "3",
          "text": "ለመግደል ጊዜ አለው፥ለመፈወስም ጊዜ አለው፤ለማፍረስ ጊዜ አለው፥ለመሥራትም ጊዜ አለው፤"
        },
        {
          "verse": "4",
          "text": "ለማልቀስ ጊዜ አለው፥ለመሣቅም ጊዜ አለው፤ዋይ ለማለት ጊዜ አለው፥ለመዝፈንም ጊዜ አለው፤"
        },
        {
          "verse": "5",
          "text": "ድንጋይን ለመጣል ጊዜ አለው፥ድንጋይንም ለመሰብሰብ ጊዜ አለው፤ለመተቃቀፍ ጊዜ አለው፥ከመተቃቀፍም  ለመራቅ ጊዜ አለው፤"
        },
        {
          "verse": "6",
          "text": "ለመፈለግ ጊዜ አለው፥ለማጥፋትም ጊዜ አለው፤ለመጠበቅ ጊዜ አለው፥ለመጣልም ጊዜ አለው፤"
        },
        {
          "verse": "7",
          "text": "ለመቅደድ ጊዜ አለው፥ለመስፋትም ጊዜ አለው፤ዝም ለማለት ጊዜ አለው፥ለመናገርም ጊዜ አለው፤"
        },
        {
          "verse": "8",
          "text": "ለመውደድ ጊዜ አለው፥ለመጥላትም ጊዜ አለው፤ለጦርነት ጊዜ አለው፥ለሰላምም ጊዜ አለው።"
        },
        {
          "verse": "9",
          "text": "ለሠራተኛ የድካሙ ትርፍ ምንድር ነው፧"
        },
        {
          "verse": "10",
          "text": "እግዚአብሔር ለሰው ልጆች ይደክሙበት ዘንድ የሰጣቸውን ጥረት አይቻለኹ።"
        },
        {
          "verse": "11",
          "text": "ነገርን ዅሉ በጊዜው ውብ አድርጎ ሠራው፤እግዚአብሔርም ከጥንት ዠምሮ እስከ ፍጻሜ ድረስ የሠራው ን ሥራ ሰው መርምሮ እንዳያገኝ ዘለዓለምነትን በልቡ ሰጠው።"
        },
        {
          "verse": "12",
          "text": "ሰው ደስ ከሚለውና በሕይወቱ ሳለ መልካምን ነገር ከሚያደርግ በቀር መልካም ነገር እንደሌለ ዐወ ቅኹ።"
        },
        {
          "verse": "13",
          "text": "ደግሞም ሰው ዅሉ ይበላና ይጠጣ ዘንድ በድካሙም ዅሉ ደስ ይለው ዘንድ የእግዚአብሔር ስጦታ ነው ።"
        },
        {
          "verse": "14",
          "text": "እግዚአብሔር ያደረገው ዅሉ ለዘለዓለም እንዲኖር ዐወቅኹ፤ሊጨመርበት ወይም ከርሱ ሊጐድል አይቻል ም፤እግዚአብሔርም በፊቱ ይፈሩ ዘንድ አደረገ።"
        },
        {
          "verse": "15",
          "text": "አኹን ያለው በፊት ነበረ፥የሚኾነውም በፊት ኾኖ ነበር፤እግዚአብሔርም ያለፈውን መልሶ ይሻዋል።"
        },
        {
          "verse": "16",
          "text": "ደግሞም ከፀሓይ በታች በፍርድ ስፍራ ኀጢአት፥በጽድቅም ስፍራ ኀጢአት እንዳለ አየኹ።"
        },
        {
          "verse": "17",
          "text": "እኔም በልቤ፦በዚያ ለነገር ዅሉና ለሥራ ዅሉ ጊዜ አለውና በጻድቅና በኀጢአተኛ ላይ እግዚአብሔር  ይፈርዳል አልኹ።"
        },
        {
          "verse": "18",
          "text": "እኔ በልቤ ስለሰው ልጆች፦እንደ እንስሳ መኾናቸውን እንዲያዩ እግዚአብሔር ይፈትናቸዋል አልኹ።"
        },
        {
          "verse": "19",
          "text": "የሰው ልጆችና የእንስሳ ዕድል ፈንታ አንድ ነው፤ድርሻቸውም ትክክል ነው፤አንዱ እንደሚሞት ሌላው ም እንዲሁ ይሞታል፤የዅሉም እስትንፋስ አንድ ነው፤ዅሉም ከንቱ ነውና፥ሰው ከእንስሳ ብልጫ የለውም።"
        },
        {
          "verse": "20",
          "text": "ዅሉ ወደ አንድ ቦታ ይኼዳል፤ዅሉ ከዐፈር ነው፥ዅሉም ወደ ዐፈር ይመለሳል።"
        },
        {
          "verse": "21",
          "text": "የሰው ልጆች ነፍስ ወደ ላይ እንደምትወጣ፥የእንስሳም ነፍስ ወደ ታች ወደ ምድር እንደምትወርድ  የሚያውቅ ማን ነው፧"
        },
        {
          "verse": "22",
          "text": "ያም ዕድል ፈንታው ነውና፥ሰው በሥራው ደስ ከሚለው በቀር ሌላ መልካም ነገር እንደሌለው አየኹ፤ ከርሱ በዃላስ የሚኾነውን ያይ ዘንድ የሚያመጣው ማን ነው፧"
        }
      ]
    },
    {
      "chapter": 4,
      "verses": [
        {
          "verse": "1",
          "text": "እኔም ተመለስኹ፥ከፀሓይ በታችም የሚደረገውን ግፍ ዅሉ አየኹ፤እንሆም፥የተገፉት ሰዎች እንባ ነበረ ፤የሚያጽናናቸውም አልነበረም፤በሚገፏቸውም እጅ ኀይል ነበረ፥እነርሱን ግን የሚያጽናናቸው አልነበረም ።"
        },
        {
          "verse": "2",
          "text": "እኔም እስከ ዛሬ በሕይወት ካሉት ይልቅ በቀድሞ ዘመን የሞቱትን አመሰገንኹ፤"
        },
        {
          "verse": "3",
          "text": "ከነዚህም ከኹለቱ ይልቅ ገና ያልተወለደው ከፀሓይም በታች የሚደረገውን ግፍ ያላየው ይሻላል።"
        },
        {
          "verse": "4",
          "text": "ደግሞም የሰውን ድካምና የብልኀት ሥራውን ዅሉ ተመለከትኹ፥በባልንጀራውም ዘንድ ቅንአት እንዲያስነ ሣ አየኹ፤ይህም ደግሞ ከንቱ ነፋስንም እንደ መከተል ነው።"
        },
        {
          "verse": "5",
          "text": "ሰነፍ እጆቹን ኰርትሞ ይቀመጣል፤የገዛ ሥጋውንም ይበላል።"
        },
        {
          "verse": "6",
          "text": "በድካምና ነፋስን በመከተል ከኹለት እጅ ሙሉ ይልቅ አንድ እጅ ሙሉ በዕረፍት ይሻላል።"
        },
        {
          "verse": "7",
          "text": "እኔም ተመለስኹ፥ከፀሓይ በታችም ከንቱን ነገር አየኹ።"
        },
        {
          "verse": "8",
          "text": "አንድ ሰው ብቻውን አለ፥ኹለተኛም የለውም ልጅም ኾነ ወንድም የለውም፤ለድካሙ ግን መጨረሻ የለውም ፥ዐይኖቹም ከባለጠግነት አይጠግቡም፦ለማን እደክማለኹ፥ሰውነቴንስ መልካሙን ነገር ለምን እነፍጋታለኹ ፧ይላል።ይህም ደግሞ ከንቱ ነገር፣ክፉም ጥረት ነው።"
        },
        {
          "verse": "9",
          "text": "ድካማቸው መልካም ዋጋ አለውና፥አንድ ብቻ ከመኾን ኹለት መኾን ይሻላል።"
        },
        {
          "verse": "10",
          "text": "ቢወድቁ አንዱ ኹለተኛውን ያነሣዋልና፤አንዱ ብቻውን ኾኖ በወደቀ ጊዜ ግን የሚያነሣው ኹለተኛ የ ለውምና ወዮለት።"
        },
        {
          "verse": "11",
          "text": "ኹለቱም በአንድነት ቢተኙ፥ይሞቃቸዋል፤አንድ ብቻውን ግን እንዴት ይሞቀዋል፧"
        },
        {
          "verse": "12",
          "text": "አንዱም አንዱን ቢያሸንፍ፥ኹለቱ በፊቱ ይቆማሉ፤በሦስትም የተገመደ ገመድ ፈጥኖ አይበጠስም።"
        },
        {
          "verse": "13",
          "text": "ድኻና ጠቢብ ብላቴና፥ተግሣጽን መቀበል ከእንግዲህ ወዲህ ከማያውቅ ከሰነፍ ሽማግሌ ንጉሥ ይሻላል ።"
        },
        {
          "verse": "14",
          "text": "ምንም በመንግሥቱ አገር ደግሞ ችግረኛ ኾኖ ቢወለድ፥ከግዞቱ ቤት ወደ መንግሥት ወጥቷልና።"
        },
        {
          "verse": "15",
          "text": "ከፀሓይ በታች የሚኼዱትን ሕያዋን ዅሉ በርሱ ፋንታ ከሚነሣው ከሌላው ጐበዝ ጋራ ኾነው አየኹ።"
        },
        {
          "verse": "16",
          "text": "ከርሱ በፊት የተገዙለት ሕዝብ ዅሉ አይቈጠሩም፤በዃላ የሚመጡት ግን በርሱ ደስ አይላቸውም።ይህም  ደግሞ ከንቱ ነፋስንም እንደ መከተል ነው።"
        }
      ]
    },
    {
      "chapter": 5,
      "verses": [
        {
          "verse": "1",
          "text": "ወደእግዚአብሔር ቤት በገባኽ ጊዜ እግርኽን ጠብቅ፤ለመስማት መቅረብ ከሰነፎች መሥዋዕት ይበልጣልና ፤እነርሱም ክፉ እንዲያደርጉ አያውቁምና።"
        },
        {
          "verse": "2",
          "text": "እግዚአብሔር በሰማይ፥አንተም በምድር ነኽና፥በአፍኽ አትፍጠን፥በእግዚአብሔርም ፊት ቃልን ይናገር  ዘንድ ልብኽ አይቸኵል፤ስለዚህም ቃልኽ ጥቂት ትኹን።"
        },
        {
          "verse": "3",
          "text": "ሕልም በሥራ ብዛት ይታያል፤እንዲሁም የሰነፍ ድምፅ በቃሉ ብዛት ይሰማል።"
        },
        {
          "verse": "4",
          "text": "ሰነፎች ደስ አያሠኙትምና ለእግዚአብሔር ስእለት በተሳልኽ ጊዜ ትፈጽመው ዘንድ አትዘግይ፤የተሳልኸ ውን ፈጽመው።"
        },
        {
          "verse": "5",
          "text": "ተስለኽ የማትፈጽም ብትኾን ባትሳል ይሻላል።"
        },
        {
          "verse": "6",
          "text": "ሥጋኽን በኀጢአት እንዳያስተው ለአፍኽ ሐራነት አትስጥ፥በመልአክም ፊት፦ስሕተት ነበረ አትበል፤እግ ዚአብሔር በቃልኽ ይቈጣ ዘንድ የእጅኽንም ሥራ ያጠፋ ዘንድ ስለ ምን ትሻለኽ፧"
        },
        {
          "verse": "7",
          "text": "ብዙ ሕልም ባለበት ዘንድ፥እንዲሁም ደግሞ ብዙ ቃል ባለበት ስፍራ በዚያ ብዙ ከንቱ ነገር አለ፤አ ንተ ግን እግዚአብሔርን ፍራ።"
        },
        {
          "verse": "8",
          "text": "ከፍ ካለው በላይ ከፍ ያለ ይመለከታልና፥ከነርሱም በላይ ደግሞ ሌላዎች ከፍ ይላሉና በአገሩ ድኻዎ ች ሲገፉ፥ፍርድና ጽድቅም ሲነጠቅ ባየኽ ጊዜ በዚህ ነገር አታድንቅ።"
        },
        {
          "verse": "9",
          "text": "በጠቅላላው ግን የአገሩ ጥቅም ዕርሻን የሚወድ፟ ንጉሥ ቢኖር ነው።"
        },
        {
          "verse": "10",
          "text": "ብርን የሚወድ፟ ሰው ብርን አይጠግብም፤ባለጠግነትንም የሚወድ፟ ትርፉን አይጠግብም፤ይህም ደግሞ  ከንቱ ነው።"
        },
        {
          "verse": "11",
          "text": "ሀብት ሲበዛ የሚበሉት ይበዛሉ፤ሀብቱን በዐይኑ ብቻ ከማየት በቀር ለባለቤቱ ምን ይጠቅመዋል፧"
        },
        {
          "verse": "12",
          "text": "እጅግ ወይም ጥቂት ቢበላ የሠራተኛ እንቅልፍ ጣፋጭ ነው፥የባለጠጋ ጥጋብ ግን እንቅልፍን ይከለክ ለዋል።"
        },
        {
          "verse": "13",
          "text": "ከፀሓይ በታች የሚያሳዝን ክፉ ነገር አየኹ፤ለመከራው በባለቤቱ ዘንድ የተቈጠበች ባለጠግነት ናት ።"
        },
        {
          "verse": "14",
          "text": "ያችም ባለጠግነት በክፉ ነገር ትጠፋለች፤ልጅንም ቢወልድ በእጁ ምንም የለውም።"
        },
        {
          "verse": "15",
          "text": "ከእናቱ ሆድ ዕራቍቱን እንደ ወጣ እንዲሁ እንደመጣው ይመለሳል፤ከጥረቱም በእጁ ሊወስድ የሚችለው ን ምንም አያገኝም።"
        },
        {
          "verse": "16",
          "text": "ይህም ደግሞ የሚያሳዝን ክፉ ነገር ነው፤እንደ መጣ እንዲሁ ይኼዳል፤ድካሙም ለነፋስ ከኾነ ጥቅሙ  ምንድር ነው፧"
        },
        {
          "verse": "17",
          "text": "ዘመኑን ዅሉ በጨለማ በሐዘን በብስጭት በደዌና በቍጣ ነው።"
        },
        {
          "verse": "18",
          "text": "እንሆ፥እኔ ያየኹት መልካምና የተዋበ ነገር ሰው እግዚአብሔር በሰጠው በሕይወቱ ዘመን ዅሉ ይበላ ና ይጠጣ ዘንድ፥ከፀሓይ በታችም በሚደክምበት ድካም ዅሉ ደስ ይለው ዘንድ ነው፤ይህ ዕድል ፈንታው  ነውና።"
        },
        {
          "verse": "19",
          "text": "እግዚአብሔር ለሰው ዅሉ ባለጠግነትንና ሀብትን መስጠቱ፥ከርሷም ይበላና ዕድል ፈንታውን ይወስድ  ዘንድ በድካሙም ደስ ይለው ዘንድ ማሠልጠኑ፤ይህ የእግዚአብሔር ስጦታ ነው።"
        },
        {
          "verse": "20",
          "text": "እግዚአብሔር በልቡ ደስታን ስለ ሰጠው ርሱ የሕይወቱን ዘመን እጅግ አያስብም።"
        }
      ]
    },
    {
      "chapter": 6,
      "verses": [
        {
          "verse": "1",
          "text": "ከፀሓይ በታች ያየኹት ክፉ ነገር አለ፥ርሱም በሰው ላይ እጅግ የከበደ ነው።"
        },
        {
          "verse": "2",
          "text": "እግዚአብሔር ለሰው ሀብትንና ጥሪትን ክብርንም ሰጠው፥ከወደደውም ዅሉ ለነፍሱ አልጐደለውም፤ነገር  ግን፥ሌላ ሰው ይበላዋል እንጂ ከርሱ ይበላ ዘንድ እግዚአብሔር አላሠለጠነውም፤ይህም ከንቱና ክፉ ደ ዌ ነው።"
        },
        {
          "verse": "3",
          "text": "ሰው መቶ ልጆች ቢወልድ እጅግ ዘመንም በሕይወት ቢኖር ዕድሜውም እጅግ ዓመት ቢኾን፥ነፍሱም መልካ ምን ባትጠግብ መቃብርንም ባያገኝ፥እኔ ስለ ርሱ፦ከርሱ ይልቅ ጭንጋፍ ይሻላል አልኹ።"
        },
        {
          "verse": "4",
          "text": "በከንቱ መጥቷል በጨለማ ይኼዳል ስሙም በጨለማ ይሸፈናል፤"
        },
        {
          "verse": "5",
          "text": "ደግሞም ፀሓይን አላየውም አላወቀውምም፤ለዚህም ከዚያ ይልቅ ዕረፍት አለው።"
        },
        {
          "verse": "6",
          "text": "ሺሕ ዓመት ኹለት ጊዜ በሕይወት ቢኖር መልካምንም ባያይ፥ዅሉ ወደ አንድ ስፍራ የሚኼድ አይደለምን ፧"
        },
        {
          "verse": "7",
          "text": "የሰው ድካም ዅሉ ለአፉ ነው፥ነፍሱ ግን አትጠግብም።"
        },
        {
          "verse": "8",
          "text": "ከሰነፍ ይልቅ ለጥበበኛ ጥቅም ምንድር ነው፧በሕያዋን ፊትስ መኼድ ለሚያውቅ ለድኻ ጥቅሙ ምንድር  ነው፧"
        },
        {
          "verse": "9",
          "text": "በዐይን ማየት በነፍስ ከመቅበዝበዝ ይሻላል፤ይህም ደግሞ ከንቱ ነፋስንም እንደ መከተል ነው።"
        },
        {
          "verse": "10",
          "text": "የኾነው ስሙ አስቀድሞ ተጠራ፥ሰውም እንደ ኾነ ታወቀ፤ከርሱ ከሚበረታው ጋራ ይፋረድ ዘንድ አይች ልም።"
        },
        {
          "verse": "11",
          "text": "ከንቱን የሚያበዛ ብዙ ነገር አለና ለሰው ጥቅሙ ምንድር ነው፧"
        },
        {
          "verse": "12",
          "text": "ሰው በከንቱ ወራቱ ቍጥርና እንደ ጥላ በሚያሳልፈው ዘመኑ በሕይወቱ ሳለ ለሰው የሚሻለውን የሚያ ውቅ ማነው፧ወይስ ለሰው ከፀሓይ በታች ከርሱ በዃላ የሚኾነውን ማን ይነግረዋል፧"
        }
      ]
    },
    {
      "chapter": 7,
      "verses": [
        {
          "verse": "1",
          "text": "ከመልካም ሽቱ መልካም ስም፥ከመወለድ ቀንም የሞት ቀን ይሻላል።"
        },
        {
          "verse": "2",
          "text": "ወደግብዣ ቤት ከመኼድ ወደልቅሶ ቤት መኼድ ይሻላል፤ርሱ የሰው ዅሉ ፍጻሜ ነውና፥ሕያውም የኾነ በ ልቡ ያኖረዋልና።"
        },
        {
          "verse": "3",
          "text": "ከሣቅ ሐዘን ይሻላል፥ከፊት ሐዘን የተነሣ ልብ ደስ ይሠኛልና።"
        },
        {
          "verse": "4",
          "text": "የጠቢባን ልብ በልቅሶ ቤት ነው፤የሰነፎች ልብ ግን በደስታ ቤት ነው።"
        },
        {
          "verse": "5",
          "text": "ሰው የሰነፎችን ዜማ ከሚሰማ ይልቅ የጠቢባንን ተግሣጽ መስማት ይሻለዋል።"
        },
        {
          "verse": "6",
          "text": "ከድስት በታች እንደሚቃጠል ሾኽ ድምፅ የሰነፍ ሣቅ እንዲሁ ነው፤ይህም ደግሞ ከንቱ ነው።"
        },
        {
          "verse": "7",
          "text": "ግፍ ጠቢቡን ያሳብደዋል፤ጕቦም ልቡን ያጠፋዋል።"
        },
        {
          "verse": "8",
          "text": "የነገር ፍጻሜ ከመዠመሪያው ይሻላል፤ታጋሽም ከትዕቢተኛ ይሻላል።"
        },
        {
          "verse": "9",
          "text": "በነፍስኽ ለቍጣ ችኵል አትኹን ቍጣ በሰነፍ ብብት ያርፋልና።"
        },
        {
          "verse": "10",
          "text": "ከዚህ ዘመን ይልቅ ያለፈው ዘመን ለምን ተሻለ፧ብለኽ አትናገር፤የዚህን ነገር በጥበብ አትጠይቅም ና።"
        },
        {
          "verse": "11",
          "text": "ጥበብ ከርስት ጋራ መልካም ነው፤ፀሓይንም ለሚያዩ ሰዎች ትርፍን ይሰጣል።"
        },
        {
          "verse": "12",
          "text": "የጥበብ ጥላ እንደ ገንዘብ ጥላ ናትና፤የዕውቀትም ብልጫዋ ጥበብ ገንዘብ ላደረጋት ሕይወትን እን ድትሰጥ ነው።"
        },
        {
          "verse": "13",
          "text": "የእግዚአብሔርን ሥራ ተመልከት፤ርሱ ጠማማ ያደረገውን ማን ሊያቀናው ይችላል፧"
        },
        {
          "verse": "14",
          "text": "በመልካም ቀን ደስ ይበልኽ፤በክፉም ቀን ተመልከት፤ሰው ከርሱ በዃላ መርምሮ ምንም እንዳያገኝ እ ግዚአብሔር ይህንም ያንም እንደዚያ ሠርቷል።"
        },
        {
          "verse": "15",
          "text": "ጻድቅ በጽድቁ ሲጠፋ ኃጥእም በክፋቱ እጅግ ዘመን ሲኖር፥ይህን ዅሉ ከንቱ በኾነ ዘመኔ አየኹ።"
        },
        {
          "verse": "16",
          "text": "እጅግ ጻድቅ አትኹን፥እጅግ ጠቢብም አትኹን፥እንዳትጠፋ።"
        },
        {
          "verse": "17",
          "text": "እጅግ ክፉ አትኹን፥እልከኛም አትኹን፥ጊዜኽ ሳይደርስ እንዳትሞት።"
        },
        {
          "verse": "18",
          "text": "እግዚአብሔርን የሚፈራ ከዅሉ ይወጣልና፥ይህን ብትይዝ ከዚያም ደግሞ እጅኽን ባታርቅ መልካም ነው ።"
        },
        {
          "verse": "19",
          "text": "በከተማ ከሚኖሩ ከዐሥር ገዢዎች ይልቅ ጥበብ ጠቢብን ታበረታለች።"
        },
        {
          "verse": "20",
          "text": "በምድር ላይ መልካምን የሚሠራ ኀጢአትንም የማያደርግ ጻድቅ አይገኝምና።"
        },
        {
          "verse": "21",
          "text": "ባሪያኽ ሲረግምኽ እንዳትሰማ በሚጫወቱበት ቃል ዅሉ ልብኽን አትጣል፤"
        },
        {
          "verse": "22",
          "text": "አንተ ደግሞ ሌላዎችን እንደ ረገምኽ ልብኽ ያውቃልና።"
        },
        {
          "verse": "23",
          "text": "ይህን ዅሉ በጥበብ ፈተንኹ፤ጠቢብ እኾናለኹ አልኹ፥ርሷ ግን ከእኔ ራቀች።"
        },
        {
          "verse": "24",
          "text": "የኾነው ራቀ እጅግም ጠለቀ፤መርምሮ የሚያገኘውስ ማን ነው፧"
        },
        {
          "verse": "25",
          "text": "ዐውቅና እመረምር ዘንድ፥ጥበብንና የነገሩን ዅሉ መደምደሚያ እፈልግ ዘንድ፥ኀጢአትም ስንፍና፥ስን ፍናም እብደት እንደ ኾነች ዐውቅ ዘንድ እኔ በልቤ ዞርኹ።"
        },
        {
          "verse": "26",
          "text": "እኔም ከሞት ይልቅ የመረረ ነገር መርምሬ አገኘኹ፤ርሷም ልቧ ወጥመድና መርበብ የኾነ፥እጆቿም እ ግር ብረት የኾኑ ሴት ናት፤በእግዚአብሔር ፊት መልካም የኾነ ከርሷ ያመልጣል፥ኀጢአተኛ ግን ይጠመድ ባታል።"
        },
        {
          "verse": "27",
          "text": "አንዱን በአንዱ ላይ ጨምሬ ወደ ነገሩ ዅሉ መደምደሚያ እደርስ ዘንድ፥እንሆ፥ይህን ነገር አገኘኹ  ይላል ሰባኪው፤"
        },
        {
          "verse": "28",
          "text": "ነፍሴ እስከ ዛሬ ድረስ ትሻታለች፥ነገር ግን፥አላገኘኹም፤ከሺሕ ወንዶች አንድ አገኘኹ፥ከነዚያ ዅ ሉ መካከል ግን አንዲት ሴት አላገኘኹም።"
        },
        {
          "verse": "29",
          "text": "እግዚአብሔር ሰዎችን ቅኖች አድርጎ እንደ ሠራቸው፥እንሆ፥ይህን ብቻ አገኘኹ፤እነርሱ ግን ብዙ ብ ልኀትን ፈለጉ።"
        }
      ]
    },
    {
      "chapter": 8,
      "verses": [
        {
          "verse": "1",
          "text": "እንደ ጠቢብ የኾነ ሰው ማን ነው፧ነገርንስ መተርጐም የሚያውቅ ማን ነው፧የሰው ጥበብ ፊቱን ታበራ ለች፥የፊቱንም ድፍረት ትለውጣለች።"
        },
        {
          "verse": "2",
          "text": "እኔ፦በእግዚአብሔር መሐላ ምክንያት የንጉሥን ትእዛዝ ጠብቅ እልኻለኹ።"
        },
        {
          "verse": "3",
          "text": "የወደደውን ዅሉ ያደርጋልና፥ከፊቱ ትወገድ ዘንድ አትቸኵል፥ክፉንም በማድረግ አትጽና።"
        },
        {
          "verse": "4",
          "text": "የንጉሥ ቃል ኀይለኛ ነውና፤ይህንስ ለምን ታደርጋለኽ፧ማን ይለዋል፧"
        },
        {
          "verse": "5",
          "text": "ትእዛዝን የሚጠብቅ ክፉን ነገር አያውቅም፤የጠቢብም ልብ ጊዜንና ፍርድን ያውቃል።"
        },
        {
          "verse": "6",
          "text": "የሰው መከራ በርሱ ላይ እጅግ ስለ ኾነ ለነገር ዅሉ ጊዜና ፍርድ አለውና።"
        },
        {
          "verse": "7",
          "text": "የሚኾነውንም አያውቅም፤እንዴትስ እንደሚኾን የሚነግረው ማን ነው፧"
        },
        {
          "verse": "8",
          "text": "መንፈስን ለማስቀረት በመንፈስ ላይ ሥልጣን ያለው ሰው የለም፤በሞቱም ቀን ሥልጣን የለውም፤በሰልፍ ም ስንብቻ የለም፥ኀጢአትም ሠሪውን አያድነውም።"
        },
        {
          "verse": "9",
          "text": "ይህን ዅሉ አየኹ፥ከፀሓይም በታች ወደተደረገው ሥራ ዅሉ ልቤን ሰጠኹ፤ሰው ሰውን ለመጕዳት ገዢ የ ሚኾንበት ጊዜ አለ።"
        },
        {
          "verse": "10",
          "text": "እንዲሁም ኃጥኣን ተቀብረው አየኹ፥ወደ ዕረፍትም ገቡ፤ነገር ግን፥ቅን አድራጊዎች ከቅድስት ስፍራ  ወጡ፥በከተማዪቱም ውስጥ ተረሱ፤ይህም ደግሞ ከንቱ ነው።"
        },
        {
          "verse": "11",
          "text": "በክፉ ሥራ ላይ ፈጥኖ ፍርድ አይፈረድምና ስለዚህ በሰው ልጆች ውስጥ ልባቸው ክፉን ለመሥራት ጠ ነከረ።"
        },
        {
          "verse": "12",
          "text": "ኀጢአተኛ መቶ ጊዜ ክፉን ቢሠራ ዘመኑም ረዥም ቢኾን፥እግዚአብሔርን ለሚፈሩት በፊቱም ለሚፈሩት  ደኅንነት እንዲኾን ዐውቃለኹ፤"
        },
        {
          "verse": "13",
          "text": "ለኃጥእ ግን ደኅንነት የለውም፥በእግዚአብሔርም ፊት አይፈራምና ዘመኑ እንደ ጥላ አትረዝምም።"
        },
        {
          "verse": "14",
          "text": "በምድር የሚደረግ ከንቱ ነገር አለ፤በኃጥኣን የሚደረገው ሥራ የሚደርስባቸው ጻድቃን አሉ፥ለጻድቃ ንም የሚደረገው ሥራ የሚደርስላቸው ኃጥኣን አሉ፤ይህም ደግሞ ከንቱ ነው አልኹ።"
        },
        {
          "verse": "15",
          "text": "ከሚበላውና ከሚጠጣው ደስም ከሚለው በቀር ለሰው ከፀሓይ በታች ሌላ መልካም ነገር የለውምና፥እኔ  ደስታን አመሰገንኹ፤ከፀሓይም በታች ከድካሙ እግዚአብሔር በሰጠው በሕይወቱ ዘመን ይህ ደስታው ከር ሱ ጋራ ይኖራል።"
        },
        {
          "verse": "16",
          "text": "ጥበብን ዐውቅ ዘንድ በምድር የሚኾነውንም ድካም አይ ዘንድ ልቤን ሰጠኹ፥በቀንና በሌሊት እንቅል ፍን በዐይኑ የማያይ አለና፤"
        },
        {
          "verse": "17",
          "text": "ከፀሓይም በታች የተደረገውን ሥራ መርምሮ ያገኝ ዘንድ ለሰው እንዳይቻለው የእግዚአብሔርን ሥራ  ዅሉ አየኹ።ሰውም ሊፈልግ እጅግ ቢደክም፥መርምሮ አያገኘውም፤ደግሞ ጠቢብ ሰው፦ይህን ዐወቅኹ ቢል፥ር ሱ ያገኘው ዘንድ አይችልም።"
        }
      ]
    },
    {
      "chapter": 9,
      "verses": [
        {
          "verse": "1",
          "text": "ጻድቃንና ጠቢባን ሥራዎቻቸውም በእግዚአብሔር እጅ እንደ ኾኑ፥ይህን ዅሉ እመረምር ዘንድ በልቤ አ ኖርኹ፤ፍቅር ወይም ጥል ቢኾን ሰው አያውቅም፤ዅሉ ወደ ፊታቸው ነው።"
        },
        {
          "verse": "2",
          "text": "የጻድቁና የበደለኛው፥የመልካሙና የክፉው፥የንጹሑና የርኩሱ፥መሥዋዕትን የሚሠዋውና የማይሠዋው፥የሰው  ዅሉ ድርሻው አንድ ነው፤እንደ መልካሙ ሰው እንዲሁ ኀጢአተኛው፥እንደ መሐለኛው ሰው እንዲሁ መሐላ ን የሚፈራው ነው።"
        },
        {
          "verse": "3",
          "text": "አንድ ድርሻ ዅሉን እንዲያገኝ ከፀሓይ በታች በተደረገው ዅሉ ይህ ነገር ክፉ ነው፤ደግሞም የሰው  ልጆች ልብ ክፋትን ትሞላለች፥በሕይወታቸውም ሳሉ እብደት በልባቸው ነው፥ከዚያም በዃላ ወደ ሙታን ይ ወርዳሉ።"
        },
        {
          "verse": "4",
          "text": "ያልሞተ ውሻ ከሞተ አንበሳ ይሻላልና፥ሰው ከሕያዋን ዅሉ ጋራ በአንድነት ቢኖር ተስፋ አለው።"
        },
        {
          "verse": "5",
          "text": "ሕያዋን እንዲሞቱ ያውቃሉና፤ሙታን ግን አንዳች አያውቁም፤መታሰቢያቸውም ተረስቷልና፥ከዚያ በዃላ ዋ ጋ የላቸውም።"
        },
        {
          "verse": "6",
          "text": "ፍቅራቸውና ጥላቸው ቅንአታቸውም በአንድነት ጠፍቷል፥ከፀሓይ በታችም በሚሠራው ነገር ለዘለዓለም ዕ ድል ፈንታ ከእንግዲህ ወዲህ የላቸውም።"
        },
        {
          "verse": "7",
          "text": "እግዚአብሔር ሥራኽን ተቀብሎታልና፥ኺድ፤እንጀራኽን በደስታ ብላ፥የወይን ጠጅኽንም በተድላ ጠጣ።"
        },
        {
          "verse": "8",
          "text": "ዅልጊዜ ልብስኽ ነጭ ይኹን፤ቅባትም ከራስኽ ላይ አይታጣ።"
        },
        {
          "verse": "9",
          "text": "በሕይወትኽ፥አንተም ከፀሓይ በታች በምትደክምበት ድካም ይህ ዕድል ፈንታኽ ነውና፥ከንቱ በኾነ በሕ ይወትኽ ዘመን ዅሉ፥ከፀሓይ በታች በሰጠኽ፥በከንቱ ዘመንኽ ዅሉ፥ከምትወዳ፟ት ሚስትኽ ጋራ ደስ ይበል ኽ።"
        },
        {
          "verse": "10",
          "text": "አንተ በምትኼድበት በሲኦል ሥራና ዐሳብ ዕውቀትና ጥበብ አይገኙምና እጅኽ ለማድረግ የምታገኘውን  ዅሉ እንደ ኀይልኽ አድርግ።"
        },
        {
          "verse": "11",
          "text": "እኔም ተመለስኹ፥ከፀሓይ በታችም ሩጫ ለፈጣኖች፥ሰልፍም ለኀያላን፥እንጀራም ለጠቢባን፥ባለጠግነትም  ለአስተዋዮች፥ሞገስም ለዐዋቂዎች እንዳልኾነ አየኹ፤ጊዜና ዕድል ግን ዅሉን ይገናኛቸዋል።"
        },
        {
          "verse": "12",
          "text": "ሰውም ጊዜውን አያውቅም፤በክፉ መረብ እንደ ተጠመዱ ዓሣዎች፥በወጥመድም እንደ ተያዙ ወፎች፥እንዲ ሁ የሰው ልጆች በክፉ ጊዜ በድንገት ሲወድቅባቸው ይጠመዳሉ።"
        },
        {
          "verse": "13",
          "text": "ከፀሓይ በታችም ይህን ጥበብ አየኹ፥ርሷም በእኔ ዘንድ ታላቅ መሰለችኝ።"
        },
        {
          "verse": "14",
          "text": "ታናሽ ከተማ ነበረች፥ጥቂቶች ሰዎችም ነበሩባት፤ታላቅ ንጉሥም መጣባት ከበባትም፥ታላቅ ግንብም ሠ ራባት።"
        },
        {
          "verse": "15",
          "text": "ጠቢብ ድኻ ሰውም ተገኘባት፥ያችንም ከተማ በጥበቡ አዳናት፤ያን ድኻ ሰው ግን ማንም አላሰበውም።"
        },
        {
          "verse": "16",
          "text": "እኔም።ከኀይል ይልቅ ጥበብ ትበልጣለች፤የድኻው ጥበብ ግን ተናቀች ቃሉም አልተሰማችም አልኹ።"
        },
        {
          "verse": "17",
          "text": "በሰነፎች መካከል ከሚጮኽ ከገዢው ጩኸት ይልቅ የጠቢባን ቃል በጸጥታ ትሰማለች።"
        },
        {
          "verse": "18",
          "text": "ከጦር መሣሪያዎች ይልቅ ጥበብ ትሻላለች፤አንድ ኀጢአተኛ ግን ብዙ መልካምን ያጠፋል።"
        }
      ]
    },
    {
      "chapter": 10,
      "verses": [
        {
          "verse": "1",
          "text": "የሞቱ ዝንቦች የተቀመመውን የዘይት ሽቱ ያገሙታል፤እንዲሁም ትንሽ ስንፍና ጥበብንና ክብርን ያጠፋ ል።"
        },
        {
          "verse": "2",
          "text": "የጠቢብ ልብ በስተቀኙ ነው፥የሰነፍ ልብ ግን በስተግራው ነው።"
        },
        {
          "verse": "3",
          "text": "ደግሞም ሰነፍ በመንገድ ሲመላለስ ርሱ ልብ ይጐድለዋል፥የሚያስበውም ዅሉ ስንፍና ነው።"
        },
        {
          "verse": "4",
          "text": "ትዕግሥት ታላቁን ኀጢአት ጸጥ ያደርጋልና፥የገዢ ቍጣ የተነሣብኽ እንደ ኾነ ስፍራኽን አትልቀቅ።"
        },
        {
          "verse": "5",
          "text": "ከፀሓይ በታች ያየኹት ክፉ ነገር አለ፥ርሱም ከገዢ የሚወጣ ስሕተት ነው፤"
        },
        {
          "verse": "6",
          "text": "ሰነፍ በታላቅ ማዕርግ ተሾመ፥ባለጠጋዎች ግን በተዋረደ ስፍራ ተቀመጡ።"
        },
        {
          "verse": "7",
          "text": "ባሪያዎች በፈረስ ላይ ሲቀመጡ መሳፍንትም እንደ ባሪያዎች በምድር ላይ ሲኼዱ አየኹ።"
        },
        {
          "verse": "8",
          "text": "ጕድጓድን የሚምስ ይወድቅበታል፥ቅጥርንም የሚያፈርስን እባብ ትነድፈዋለች።"
        },
        {
          "verse": "9",
          "text": "ድንጋይን የሚፈነቅል ይታመምበታል፥ዕንጨትንም የሚፈልጥ ይጐዳበታል።"
        },
        {
          "verse": "10",
          "text": "ብረት ቢደነዝዝ ሰውም ባይስለው ኀይልን ሊያበዛ ይገ፟ባ፟ዋል፤ጥበብ ግን ሥራውን ለማከናወን ትጠ ቅመዋለች።"
        },
        {
          "verse": "11",
          "text": "ደጋሚ ሳይደግምባት እባብ ብትነድፍ ለደጋሚው ትርፍ የለውም።"
        },
        {
          "verse": "12",
          "text": "የጠቢብ ሰው የአፉ ቃል ሞገስ ናት፤የሰነፍ ከንፈሮች ግን ራሱን ይውጡታል።"
        },
        {
          "verse": "13",
          "text": "የአፉ ቃል መዠመሪያ ስንፍና ነው፥የንግግሩ ፍጻሜም ክፉ እብደት ነው።"
        },
        {
          "verse": "14",
          "text": "ሰነፍ ቃሉን ያበዛል፤ሰው ግን የሚኾነውን አያውቅም፤ከርሱስ በዃላ የሚኾነውን ማን ይነግረዋል፧"
        },
        {
          "verse": "15",
          "text": "የሰነፍ ሥራ ያደክመዋል ወደ ከተማ መኼድ አያውቅምና።"
        },
        {
          "verse": "16",
          "text": "ንጉሥሽ ሕፃን የኾነ፥መኳንንቶችሽም ማልደው የሚበሉ፥አንቺ አገር ሆይ፥ወዮልሽ!"
        },
        {
          "verse": "17",
          "text": "ንጉሥሽ የከበረ ልጅ የኾነ፥ለብርታት እንጂ ለስካር ያይደለ በጊዜ የሚበሉ መኳንንት ያሉሽ፥አንቺ  አገር ሆይ፥የተመሰገንሽ ነሽ።"
        },
        {
          "verse": "18",
          "text": "ተግባር በመፍታት ጣራው ይዘብጣል፥በእጅም መታከት ቤት ያፈሳ፟ል።"
        },
        {
          "verse": "19",
          "text": "እንጀራን ለሣቅ የወይን ጠጅንም ለሕይወት ደስታ ያደርጉታል፥ዅሉም ለገንዘብ ይገዛል።"
        },
        {
          "verse": "20",
          "text": "የሰማይ ወፍ ቃሉን ይወስደዋልና፥ባለክንፎችም ነገሩን ይናገራሉና በልብኽ ዐሳብ እንኳ ቢኾን ንጉ ሥን አትስደብ፥በመኝታ ቤትኽም ባለጠጋን አትስደብ።"
        }
      ]
    },
    {
      "chapter": 11,
      "verses": [
        {
          "verse": "1",
          "text": "እንጀራኽን በውሃ ፊት ላይ ጣለው፥ከብዙ ቀን በዃላ ታገኘዋለኽና።"
        },
        {
          "verse": "2",
          "text": "ለሰባት ደግሞም ለስምንት ዕድል ፈንታን ክፈል፥በምድር ላይ የሚኾነውን ክፉ ነገር ምን እንደ ኾነ  አታውቅምና።"
        },
        {
          "verse": "3",
          "text": "ደመናት ዝናብ በሞሉ ጊዜ በምድር ላይ ያፈሱ፟ታል፤ዛፍም ወደ ደቡብ ወይም ወደ ሰሜን ቢወድቅ፥ዛፉ  በወደቀበት ስፍራ በዚያ ይኖራል።"
        },
        {
          "verse": "4",
          "text": "ነፋስን የሚጠባበቅ አይዘራም፥ደመናንም የሚመለከት አያጭድም።"
        },
        {
          "verse": "5",
          "text": "የነፋስ መንገድ እንዴት እንደ ኾነች ዐጥንትም በእርጉዝ ሆድ እንዴት እንድትዋደድ እንደማታውቅ፥እ ንዲሁም ዅሉን የሚሠራውን የእግዚአብሔርን ሥራ አታውቅም።"
        },
        {
          "verse": "6",
          "text": "ወይም ይህ ወይም ያ ማናቸው እንዲበቅል ወይም ኹለቱ መልካም እንዲኾኑ አታውቅምና በማለዳ ዘርኽን  ዝራ፥በማታም እጅኽን አትተው።"
        },
        {
          "verse": "7",
          "text": "ብርሃን ጣፋጭ ነው፥ፀሓይንም ማየት ለዐይን መልካም ነው።"
        },
        {
          "verse": "8",
          "text": "ሰው ብዙ ዘመን በሕይወት ቢኖር በዅሉም ደስ ይበለው፤ኾኖም የጨለማውን ዘመን ያስብ፥ብዙ ቀን ይኾ ናልና።የሚመጣው ነገር ዅሉ ከንቱ ነው።"
        },
        {
          "verse": "9",
          "text": "አንተ ጐበዝ፥በጕብዝናኽ ደስ ይበልኽ፥በጕብዝናኽም ወራት ልብኽን ደስ ይበለው፥በልብኽም መንገድ ዐ ይኖችኽም በሚያዩት ኺድ፤ዳሩ ግን ስለዚህ ነገር ዅሉ እግዚአብሔር ወደ ፍርድ እንዲያመጣኽ ዕወቅ።"
        },
        {
          "verse": "10",
          "text": "ሕፃንነትና ጕብዝና ከንቱዎች ናቸውና፥ከልብኽ ሐዘንን አርቅ፥ከሰውነትኽም ክፉን ነገር አስወግድ።"
        }
      ]
    },
    {
      "chapter": 12,
      "verses": [
        {
          "verse": "1",
          "text": "የጭንቀት ቀን ሳይመጣ በጕብዝናኽ ወራት ፈጣሪኽን ዐስብ፤ደስ አያሠኙም የምትላቸውም ዓመታት ሳይደ ርሱ፤"
        },
        {
          "verse": "2",
          "text": "ፀሓይና ብርሃን ጨረቃና ከዋክብትም ሳይጨልሙ፥ደመናትም ከዝናብ በዃላ ሳይመለሱ፤"
        },
        {
          "verse": "3",
          "text": "ቤት ጠባቂዎች በሚንቀጠቀጡበት፥ኀያላን ሰዎችም በሚጐብጡበት፥ጥቂቶች ኾነዋልና፥ፈጪታዎች ሥራ በሚፈ ቱበት፥በመስኮትም ኾነው የሚመለከቱ በሚጨልሙበት፥በአደባባይም ደጆቹ በሚዘጉበት ቀን፤"
        },
        {
          "verse": "4",
          "text": "የወፍጮ ድምፅ ሲላሽ፥ከወፍ ድምፅ የተነሣ ሰው ሲነሣ፥ዜማም የሚጮኹ ሴቶች ልጆች ዅሉ ዝግ ሲሉ፤"
        },
        {
          "verse": "5",
          "text": "ከፍ ያለውን ደግሞ ሲፈሩ፥ድንጋጤም በመንገድ ላይ ሲኾን፤ለውዝም ሲያብብ፥አንበጣም እንደ ሸክም ሲ ከብድ፥ፈቃድም ሲጠፋ፤ሰው ወደዘለዓለም ቤት ሲኼድ፥አልቃሾችም በአደባባይ ሲዞሩ፤"
        },
        {
          "verse": "6",
          "text": "የብር ድሪ ሳይበጠስ፥የወርቅም ኵስኵስት ሳይሰበር፥ማድጋውም በምንጭ አጠገብ ሳይከሰከስ፥መንኰራኵሩ ም በጕድጓድ ላይ ሳይሰበር፥"
        },
        {
          "verse": "7",
          "text": "ዐፈርም ወደነበረበት ምድር ሳይመለስ፥ነፍስም ወደሰጠው ወደ እግዚአብሔር ሳይመለስ ፈጣሪኽን ዐስብ ።"
        },
        {
          "verse": "8",
          "text": "ሰባኪው፦ከንቱ፥ከንቱ፤ዅሉ ከንቱ ነው ይላል።"
        },
        {
          "verse": "9",
          "text": "ሰባኪውም ጠቢብ ስለ ኾነ ለሕዝቡ ዕውቀትን አስተማረ፤ርሱም ብዙ ምሳሌዎችን መረመረና ፈላለገ አስ ማማም።"
        },
        {
          "verse": "10",
          "text": "ሰባኪው ያማረውን በቅንም የተጻፈውን እውነተኛውን ቃል መርምሮ ለማግኘት ፈለገ።"
        },
        {
          "verse": "11",
          "text": "የጠቢባን ቃል እንደ በሬ መውጊያ ነው፥የተሰበሰቡትም ካንድ እረኛ የተሰጡት ቃላት እንደ ተቸነከ ሩ ችንካሮች ናቸው።"
        },
        {
          "verse": "12",
          "text": "ከዚህም ዅሉ በላይ፥ልጄ ሆይ፥ተግሣጽን ስማ፤ብዙ መጻሕፍትን ማድረግ ፍጻሜ የለውም፥እጅግም ምርም ር ሰውነትን ያደክማል።"
        },
        {
          "verse": "13",
          "text": "የነገሩን ዅሉ ፍጻሜ እንስማ፤ይህ የሰው ዅለንተናው ነውና፤እግዚአብሔርን ፍራ፥ትእዛዙንም ጠብቅ።"
        },
        {
          "verse": "14",
          "text": "እግዚአብሔር ሥራን ዅሉ የተሰወረውንም ነገር ዅሉ፥መልካምም ቢኾን ክፉም ቢኾን፥ወደ ፍርድ ያመጣ ዋልና፨"
        }
      ]
    }
  ]
}