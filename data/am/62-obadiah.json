{
  "book_number": 62,
  "book_name_am": "ትንቢተ ዐብድዩ",
  "book_name_en": "Obadiah",
  "chapters": [
    {
      "chapter": 1,
      "verses": [
        {
          "verse": "1",
          "text": "የዐብድዩ ራእይ፦ጌታ እግዚአብሔር ስለ ኤዶምያስ እንዲህ ይላል፦ከእግዚአብሔር ዘንድ ወሬ ሰምተናል ፤መልእክተኛ ወደ አሕዛብ ተልኮ፦ተነሡ፥በላይዋም በሰልፍ እንነሣ ብሏል።"
        },
        {
          "verse": "2",
          "text": "እንሆ፥በአሕዛብ ዘንድ ታናሽ አድርጌኻለኹ፤አንተ እጅግ ተንቀኻል።"
        },
        {
          "verse": "3",
          "text": "በተሰነጠቀ አለት ውስጥ የምትኖር፥ማደሪያኽንም ከፍ ከፍ ያደረግኽ፥በልብኽም፦ወደ ምድር የሚያወርደ ኝ ማን ነው፧የምትል አንተ ሆይ፥የልብኽ ትዕቢት አታሎ፟ኻል።"
        },
        {
          "verse": "4",
          "text": "እንደ ንስር መጥቀኽ ብትወጣ፥ቤትኽም በከዋክብት መካከል ቢኾን፥ከዚያ አወርድኻለኹ፥ይላል እግዚአብ ሔር።"
        },
        {
          "verse": "5",
          "text": "ሌባዎች ቢመጡብኽ ወይም ወንበዴዎች በሌሊት ቢመጡ፥የሚበቃቸውን የሚሰርቁ አይደሉምን፧ወይንንም የሚ ቈርጡ ወዳንተ ቢመጡ ቃርሚያ አያስቀሩምን፧"
        },
        {
          "verse": "6",
          "text": "አንተ ግን ምንኛ ጠፋኽ! ዔሳው ምንኛ ተመረመረ! የተሸሸገበት ነገር ምንኛ ተፈለገ!"
        },
        {
          "verse": "7",
          "text": "የተማማልኻቸው ሰዎች ዅሉ ወደ ዳርቻኽ ሰደዱኽ፤የታመንኻቸው ሰዎች አታለሉኽ፥አሸነፉኽም፤በበታችኽም  አሽክላ ዘረጉብኽ፥እነርሱም ማስተዋል የላቸውም።"
        },
        {
          "verse": "8",
          "text": "በዚያ ቀን ከኤዶምያስ ጥበበኛዎችን፥ከዔሳውም ተራራ ማስተዋልን አላጠፋምን፧ይላል እግዚአብሔር።"
        },
        {
          "verse": "9",
          "text": "ቴማን ሆይ፥ሰዎች ዅሉ ከዔሳው ተራራ በመገደል ይጠፉ ዘንድ ኀያላንኽ ይደነግጣሉ።"
        },
        {
          "verse": "10",
          "text": "በወንድምኽ በያዕቆብ ላይ ስለተደረገ ግፍ ዕፍረት ይከድንኻል፥ለዘለዓለምም ትጠፋለኽ።"
        },
        {
          "verse": "11",
          "text": "በፊቱ አንጻር በቆምኽ ቀን፥አሕዛብ ጭፍራውን በማረኩበት፥እንግዳዎችም በበሩ በገቡበት፥በኢየሩሳሌ ምም ዕጣ በተጣጣሉበት ቀን አንተ ደግሞ ከነርሱ እንደ አንዱ ነበርኽ።"
        },
        {
          "verse": "12",
          "text": "ነገር ግን፥በመከራው ቀን ወንድምኽን ትመለከት ዘንድ፥በጥፋታቸውም ቀን በይሁዳ ልጆች ላይ ደስ  ይልኽ ዘንድ፥በጭንቀትም ቀን በትዕቢት ትናገር ዘንድ አይገ፟ባ፟ኽም ነበር።"
        },
        {
          "verse": "13",
          "text": "በጥፋታቸውም ቀን በሕዝቤ በር ትገባ ዘንድ፥በጥፋታቸውም ቀን መከራቸውን ትመለከት ዘንድ፥በጥፋታ ቸውም ቀን በሀብታቸው ላይ እጅኽን ትዘረጋ ዘንድ አይገ፟ባ፟ኽም ነበር።"
        },
        {
          "verse": "14",
          "text": "የሸሹትንም ለመግደል በመንታ መንገድ ላይ ትቆም ዘንድ፥በጭንቀትም ቀን ከርሱ የቀሩትን አሳልፈኽ  ትሰጥ ዘንድ አይገ፟ባ፟ኽም ነበር።"
        },
        {
          "verse": "15",
          "text": "የእግዚአብሔር ቀን በአሕዛብ ዅሉ ላይ ቀርቧልና፤አንተ እንዳደረግኸው እንዲሁ ይደረግብኻል፥ፍዳኽ ም በራስኽ ላይ ይመለሳል።"
        },
        {
          "verse": "16",
          "text": "በቅዱስ ተራራዬ ላይ እንደ ጠጣችኹ እንዲሁ አሕዛብ ዅሉ ዘወትር ይጠጣሉ፤አዎን ይጠጣሉ፥ይጨልጡማ ል፥እንዳልኾኑም ይኾናሉ።"
        },
        {
          "verse": "17",
          "text": "ነገር ግን፥በጽዮን ተራራ ላይ የሚያመልጡ ይኾናሉ፥ርሱም ቅዱስ ይኾናል፤የያዕቆብም ቤት ሰዎች ር ስታቸውን ይወርሳሉ።"
        },
        {
          "verse": "18",
          "text": "እግዚአብሔርም ተናግሯልና፥የያዕቆብ ቤት እሳት፥የዮሴፍ ቤት ነበልባልም፥የዔሳው ቤት ገለባ ይኾና ሉ፤እነርሱንም ያቃጥሏቸዋል ይበሏቸውማል፤ከዔሳውም ቤት ቅሬታ የለውም።"
        },
        {
          "verse": "19",
          "text": "የደቡብም ሰዎች የዔሳውን ተራራ፥የቈላውም ሰዎች ፍልስጥኤማውያንን ይወርሳሉ፤የኤፍሬምንም አገር  የሰማርያንም አገር ይወርሳሉ፤ብንያምም ገለዓድን ይወርሳል።"
        },
        {
          "verse": "20",
          "text": "ይህም የእስራኤል ልጆች የጭፍራቸው ምርኮ የከነዓንን ስፍራ ዅሉ እስከ ሰራጵታ ድረስ ይወርሳል፤ በስፋራድም የሚኖሩ የኢየሩሳሌም ምርኮኛዎች የደቡብን ከተማዎች ይወርሳሉ።"
        },
        {
          "verse": "21",
          "text": "በዔሳውም ተራራ ላይ ይፈርዱ ዘንድ አዳኞች ወደጽዮን ተራራ ላይ ይወጣሉ፤መንግሥቱም ለእግዚአብሔ ር ይኾናል፨"
        }
      ]
    }
  ]
}