{
    "book_number": 23,
    "book_name_am": "መጽሐፈ አስቴር",
    "book_short_name_am": "አስ",
    "book_name_en": "Esther",
    "book_short_name_en": "Esth",
    "chapters": [
        {
            "chapter": 1,
            "sections": [
                {
                    "title": "የመርዶክዮስ ሕልም",
                    "verses": [
                        {
                            "verse": 1,
                            "text": "ታላቁ ንጉሥ አርጤክስስ በነገሠ በሁለተኛው ዓመት በኒሳን መባቻ የኢያዕር የሰሜኢ የቂስ ልጅ ከብንያም የተወለደ አይሁዳዊው መርዶክዮስ ሕልም አየ፤"
                        },
                        {
                            "verse": 2,
                            "text": "እርሱም በሱሳ ከተማ ይኖር ነበር፤ ታላቅ ሰውም ነበረ፤ በንጉሡ ቤት አደባባይም ያገለግል ነበር።"
                        },
                        {
                            "verse": 3,
                            "text": "እርሱም የባቢሎን ንጉሥ ናቡከደነፆር ከይሁዳው ንጉሥ ከኢኮንያን ጋር ከኢየሩሳሌም ከማረካቸው ምርኮኞች አንዱ ነበረ።"
                        },
                        {
                            "verse": 4,
                            "text": "ሕልሙም ይህ ነበረ፦ እነሆ ቃል፥ የምድር መነዋወጥና ሁከት፥ ነጐድጓድም ተሰማ፤ በምድርም ላይ ችኮላ ሆነ።"
                        },
                        {
                            "verse": 5,
                            "text": "እነሆም ለጠብ የተዘጋጁ ሁለት ታላላቅ ዘንዶዎች መጡ፤ ቃላቸውም ታላቅ ሆነ።"
                        },
                        {
                            "verse": 6,
                            "text": "በቃላቸውም አሕዛብ ሁሉ ጻድቃን ሕዝብን ይዋጉ ዘንድ ለሰልፍ ተዘጋጁ።"
                        },
                        {
                            "verse": 7,
                            "text": "እነሆም ጭጋግና ጨለማ፥ ኀዘንና መከራ፥ ጭንቅና ታላቅ ሁከት በምድር ላይ የሚደረግበት ቀን ሆነ፤"
                        },
                        {
                            "verse": 8,
                            "text": "ጻድቃን ሕዝቦች ሁሉ ክፋታቸውን እየፈሩ ታወኩ። ለጥፋትም ተዘጋጁ፤"
                        },
                        {
                            "verse": 9,
                            "text": "ወደ እግዚአብሔርም ጮኹ፤ ከጩኸታቸውም የተነሣ ከትንሽ ምንጭ ብዙ ውኃ እንዳለበት እንደ ትልቅ ወንዝ ሆነ፤"
                        },
                        {
                            "verse": 10,
                            "text": "ብርሃንና ፀሐይ ወጣ፤ የተዋረዱም ሰዎች ከፍ ከፍ አሉ፤ የከበሩ ሰዎችንም አጠፉአቸው።"
                        },
                        {
                            "verse": 11,
                            "text": "መርዶክዮስም ይህን ሕልም እግዚአብሔርም ያደርግ ዘንድ የቈረጠውን ነገር አይቶ ነቃ፤ ይህንም ነገር በልቡ ጠበቀ፤ እስከ ሌሊትም ድረስ በሁሉም አቅጣጫ ያስተውለው ዘንድ ወደደ።"
                        }
                    ]
                },
                {
                    "title": "መርዶክዮስ የንጉሡን ሕይወት እንደ አዳነ",
                    "verses": [
                        {
                            "verse": 12,
                            "text": "መርዶክዮስም ሀገሩንና አደባባይዋን ከሚጠብቁ ከንጉሡ ባለሟሎች ከሁለቱ ከታራና ከገበታ ጋር በአደባባይ ይቀመጥ ነበረ።"
                        },
                        {
                            "verse": 13,
                            "text": "ያሰቡት ምክራቸውንም ሰማ፤ ንጉሡን አርጤክስስን ይገድሉት ዘንድ ሴራን እንደ አዘጋጁ ዐወቀ፤ ተረዳም፤ ለንጉሡም የእነርሱን ነገር ነገረው።"
                        },
                        {
                            "verse": 14,
                            "text": "ንጉሡም ሁለቱን ባለሟሎቹን መረመራቸው፤ ኀጢአታቸውንም አምነው በሞት ተቀጡ።"
                        },
                        {
                            "verse": 15,
                            "text": "ንጉሡም ይህን ነገር በታሪክ ማስታወሻው ጻፈው፤ መርዶክዮስም ይህን ነገር ጻፈው።"
                        },
                        {
                            "verse": 16,
                            "text": "ንጉሡም መርዶክዮስን በንጉሡ ግቢ ያገለግል ዘንድ አዘዘው፤ ስለዚህም ነገር ድርጎ አወጣለት።"
                        },
                        {
                            "verse": 17,
                            "text": "የአግ ወገን የሆነ የሐመዳቱ ልጅ ሐማ ግን የከበረ ነበረ፤ በንጉሡም ፊት ይቆም ነበር፤ የንጉሡ ባለሟሎች የሆኑ እነዚያ ሰዎች ስለ ሞቱ በወገኖቹና በመርዶክዮስ ክፉ ነገርን ያደርግ ዘንድ ይፈልግ ነበር።"
                        }
                    ]
                },
                {
                    "title": "ንግሥት አስጢን የንጉሡን ትእዛዝ እንደ ተላለፈች",
                    "verses": [
                        {
                            "verse": 18,
                            "text": "በአርጤክስስም ዘመን እንዲህ ሆነ፤ ይህም አርጤክስስ ከሕንድ ጀምሮ እስከ ኢትዮጵያ ድረስ በመቶ ሃያ ሰባት ሀገሮች ነገሠ።"
                        },
                        {
                            "verse": 19,
                            "text": "በዚያም ዘመን ንጉሥ አርጤክስስ በሱሳ ከተማ በመንግሥቱ ዙፋን ላይ ተቀምጦ ሳለ፥"
                        },
                        {
                            "verse": 20,
                            "text": "በነገሠ በሦስተኛው ዓመት ለባለሟሎቹና ለአገልጋዮቹ፥ ለቀሩትም ለፋርስና ለሜዶን ታላላቆች ሁሉ፥ ለሠራዊቱም አለቆች ሁሉ ግብዣ አደረገ።"
                        },
                        {
                            "verse": 21,
                            "text": "ከዚህም በኋላ የከበረውን የመንግሥቱን ሀብት፥ የታላቁንም የግርማዊነቱን ክብር መቶ ሰማንያ ቀን ያህል አሳያቸው።"
                        },
                        {
                            "verse": 22,
                            "text": "የሰርጉም ቀኖች በተፈጸሙ ጊዜ ንጉሡ በከተማ ለተገኙት ሕዝብ ሁሉ በንጉሡ ቤት አደባባይ ስድስት ቀን ግብዣ አደረገ።"
                        },
                        {
                            "verse": 23,
                            "text": "በቤቱም ነጭ፥ አረንጓዴና ሰማያዊ መጋረጃዎች ከጥሩ በፍታና ከሐምራዊ ግምጃ በተሠራ ገመድ በብር ቀለበትና በዕብነ በረድ አዕማድ ላይ ተዘርግተው ነበር፤ አልጋዎቹም ከወርቅና ከብር ተሠርተው በቀይና በነጭ፥ በብጫና በጥቁር ዕብነ በረድ ወለል ላይ ነበሩ።"
                        },
                        {
                            "verse": 24,
                            "text": "የወርቅና የብር ጽዋዎች ነበሩ፤ ዋጋው ሠላሳ ሺህ የሚሆን የከበረ የዕንቍ ጽዋዕም ነበረ። ወይኑም ብዙ ነበር፤ ንጉሡም የሚጠጣው ወይን መዓዛ እጅግ መልካም ነበር።"
                        },
                        {
                            "verse": 25,
                            "text": "በዓሉ ንጉሡ እንደ ፈቀደ ነበረ እንጂ እንደ ቀደመው ወግ አልነበረም። የእርሱንና የሰዎችን ፈቃድ ያደርጉ ዘንድ የቤቱን አዛዦች አዝዞ ነበርና።"
                        },
                        {
                            "verse": 26,
                            "text": "ንግሥቲቱም አስጢን በንጉሡ በአርጤክስስ ቤተ መንግሥት ለሴቶች ግብዣ አደረገች።"
                        },
                        {
                            "verse": 27,
                            "text": "በሰባተኛውም ቀን ንጉሡ አርጤክስስ ደስ ባለው ጊዜ በፊቱ የሚያገለግሉትን ሰባቱን ጃንደረቦች ሐማን፥ ባዛንን፥ ታራን፥ ባራዚንን፥ ዘቶልታን፥ አባታዛን፥ ታራባን"
                        },
                        {
                            "verse": 28,
                            "text": "ንግሥቲቱ አስጢን መልከ መልካም ነበረችና ውበቷ ለአሕዛብ አለቆች እንዲታይ ዘውድ ጭነው ወደ ንጉሡ ፊት ያመጡአትና ያነግሡአት ዘንድ አዘዛቸው።"
                        },
                        {
                            "verse": 29,
                            "text": "ነገር ግን ንግሥቲቱ አስጢን በጃንደረቦች እጅ በላከው በንጉሡ ትእዛዝ ትመጣ ዘንድ እንቢ አለች፤ ንጉሡም አዝኖ እጅግ ተቈጣ።"
                        },
                        {
                            "verse": 30,
                            "text": "እርሱም አስጢን ያለችውን ለወዳጆቹ ነገራቸው፤ እንግዲህ እንደ ሕጉና እንደ ፍርዱም አድርጉ አላቸው፤"
                        },
                        {
                            "verse": 31,
                            "text": "በመንግሥቱም ቀዳሚዎች ሆነው የሚቀመጡ የንጉሡ ባለሟሎች የፋርስና የሜዶን መሳፍንት አርቄስዮስ፥ ሰርስትዮስ፥ ሚሊሲአር ወደ እርሱ መጡ፤"
                        },
                        {
                            "verse": 32,
                            "text": "ንጉሡም በጃንደረቦች እጅ ያዘዘውን ስላላደረገች በንግሥቲቱ በአስጢን ላይ ምን እንደሚያደርጉ እንደ ሕጉ ነገሩት።"
                        },
                        {
                            "verse": 33,
                            "text": "ሜኬዎስም ለንጉሡና ለአለቆቹ እንዲህ አላቸው፥ “ንግሥት አስጢን ንጉሡን ብቻ የበደለች አይደለችም፤ አለቆቹንና የንጉሡን ሹሞች ሁሉ እንጂ።”"
                        },
                        {
                            "verse": 34,
                            "text": "እርሱም ንጉሡን እንቢ እንዳለችው የንግሥቲቱን ቃል ነገራቸው። “ዛሬ ይህች ንጉሡን አርጤክስስን እንሲ ካለችው፦"
                        },
                        {
                            "verse": 35,
                            "text": "ዛሬም የፋርስና የሜዶን መኳንንት ሚስቶች ንግሥቲቱ ለንጉሡ የመለሰችለትን ሰምተው እነርሱም ደፍረው ባሎቻቸውን ይንቃሉ።"
                        },
                        {
                            "verse": 36,
                            "text": "ንጉሡም ቢፈቅድ ንግሥቲቱ አስጢን ወደ ንጉሡ ወደ አርጤክስስ ፊት ከእንግዲህ ወዲያ እንዳትገባ የንጉሡ ትእዛዝ ከእርሱ ይውጣ፤ እንዳይለወጥም በፋርስና በሜዶን ሕግ ይጻፍ፤ ንጉሡም ንግሥትነቷን ከእርስዋ ለተሻለችው ለሌላዪቱ ሴት ይስጥ።"
                        },
                        {
                            "verse": 37,
                            "text": "ንጉሡም የሠራው ሕግ በመንግሥቱ ሁሉ በሰፊው ይነገር፤ ያንጊዜ ሴቶች ሁሉ ባሎቻቸውን ባለጸጋም ቢሆን ድሃም ቢሆን ያከብራሉ።”"
                        },
                        {
                            "verse": 38,
                            "text": "ይህም ምክር ንጉሡንና አዛውንቶቹን ደስ አሰኛቸው፤ ንጉሡም እንደ ሜኬዎስ ቃል አደረገ።"
                        },
                        {
                            "verse": 39,
                            "text": "ንጉሡም ሚስቶች ባሎቻቸውን ይፈሩአቸው ዘንድ በመንግሥቱ ወደ አሉ ሀገሮች ሁሉ በዚሁ ቃል ላከ።"
                        }
                    ]
                }
            ]
        },
        {
            "chapter": 2,
            "sections": [
                {
                    "title": "አስቴር ንግሥት እንደ ሆነች",
                    "verses": [
                        {
                            "verse": 1,
                            "text": "ከዚህም ነገር በኋላ የንጉሡ የአርጤክስስ ቍጣ በበረደ ጊዜ ምን እንዳለችውና እንዴት እንደፈረደባት አስታውሶ አስጢንን ረሳት።"
                        },
                        {
                            "verse": 2,
                            "text": "ንጉሡንም የሚያገለገሉ ብላቴኖች እንዲህ አሉት፥ “መልከ መልካም የሆኑ ደናግል ለንጉሡ ይፈለጉለት።"
                        },
                        {
                            "verse": 3,
                            "text": "ንጉሡም በመንግሥቱ ሀገሮች ሁሉ አለቆችንና መሳፍንትን ይሹም፤ መልከ መልካም ደናግል ልጆችንም ይምረጡለት፤ ወደ ሱሳ ከተማ ወደ ሴቶች ቤትም ያምጡአቸው፤ ሴቶችን ለሚጠብቅ ለንጉሡ ጃንደረባም ይስጡአቸው፤ ቅባትና የሚያስፈልጋቸውንም ይስጧቸው።"
                        },
                        {
                            "verse": 4,
                            "text": "ከእነርሱም ንጉሡን ደስ የምታሰኝ ቆንጆ በአስጢን ስፍራ ከእርሱ ጋር ትንገሥ።” ይህም ነገር ንጉሡን ደስ አሰኘው፤ እንዲሁም አደረገ።"
                        },
                        {
                            "verse": 5,
                            "text": "አንድ አይሁዳዊ የቂስ ልጅ የሰሜኢ ልጅ የኢያዕር ልጅ መርዶክዮስ የሚባል ከብንያም ወገን በሱሳ ከተማ ነበረ።"
                        },
                        {
                            "verse": 6,
                            "text": "እርሱም የባቢሎን ንጉሥ ናቡከደነፆር ከኢየሩሳሌም ከማረካቸው ምርኮኞች ወገን ነበረ።"
                        },
                        {
                            "verse": 7,
                            "text": "ያሳደጋትም ልጅ ነበረችው፤ እርስዋም የአጎቱ የአሚናዳብ ልጅ ነበረች፤ ስምዋም አስቴር ይባል ነበር። ከወላጆችዋም በወጣች ጊዜ ልጅ ትሆነው ዘንድ አሳድጎአት ነበር፤ ያችም ልጅ መልከ መልካም ነበረች።"
                        },
                        {
                            "verse": 8,
                            "text": "የንጉሡም ትእዛዝና አዋጅ በተሰማ ጊዜ ብዙ ቆነጃጅት ወደ ሱሳ ከተማ ወደ ጋይ እጅ ተሰበሰቡ፤ አስቴርም ወደ ንጉሡ ቤት ወደ ሴቶች ጠባቂው ወደ ጋይ ተወሰደች።"
                        },
                        {
                            "verse": 9,
                            "text": "ልጅቱም ደስ አሰኘችው፤ በእርሱም ዘንድ ሞገስን አገኘች፤ ቅባቷንም፥ ድርሻዋንም ከንጉሡ ቤት ልታገኝ የሚገባትን ሰባት ደንገጥሮች ፈጥኖ ሰጣት፥ እርስዋንና ደንገጥሮችዋንም በሴቶች ቤት በተመረጠ ስፍራ አኖረ።"
                        },
                        {
                            "verse": 10,
                            "text": "መርዶክዮስ እንዳትናገር አዝዞአት ነበርና አስቴር ሕዝብዋንና ወገንዋን አልተናገረችም።"
                        },
                        {
                            "verse": 11,
                            "text": "መርዶክዮስም የአስቴርን ደኅንነትና የሚሆንላትን ያውቅ ዘንድ ዕለት ዕለት በሴቶች ቤት ወለል ትይዩ ይመላለስ ነበር።"
                        },
                        {
                            "verse": 12,
                            "text": "የመንጻታቸውም ወራት ስድስት ወር ያህል በከርቤ ዘይት፥ ስድስት ወርም በጣፋጭ ሽቱና በልዩ ልዩም በሚያነጻ ነገር ይፈጸም ነበርና እንደ ሴቶች ወግ ዐሥራ ሁለት ወር እንዲሁ ከተደረገላት በኋላ ወደ ንጉሡ ወደ አርጤክስስ ለመግባት የአንዳንዲቱ ቆንጆ ተራ በደረሰ ጊዜ፥"
                        },
                        {
                            "verse": 13,
                            "text": "በዚህ ወግ ቆንጆዪቱ ወደ ንጉሡ ትገባ ነበር፤ ከሴቶች ቤት ወደ ንጉሡ ቤት ለመውሰድ የምትሻውን ሁሉ ይሰጡአት ነበር።"
                        },
                        {
                            "verse": 14,
                            "text": "ማታም ትገባ ነበር፤ ሲነጋም ተመልሳ ወደ ሁለተኛው የሴቶች ቤት ቁባቶችን ወደሚጠብቅ ወደ ንጉሡ ጃንደረባ ወደ ጋይ ትመጣ ነበር፤ ንጉሡም ያልፈለጋት እንደ ሆነ፥ በስምዋም ያልተጠራች እንደ ሆነ ከዚያ ወዲያ ወደ ንጉሡ አትገባም ነበር።"
                        },
                        {
                            "verse": 15,
                            "text": "ወደ ንጉሡም ትገባ ዘንድ የመርዶክዮስ አጎት የአሚናዳብ ልጅ የአስቴር ተራ በደረሰ ጊዜ የሴቶች ጠባቂ የንጉሡ ጃንደረባ ጋይ ከሚለው በቀር ምንም አልፈለገችም ነበር፤ አስቴርም በሚያዩአት ሁሉ ዐይን ሞገስን አግኝታ ነበር።"
                        },
                        {
                            "verse": 16,
                            "text": "አርጤክስስም በነገሠ በሰባተኛው ዓመት አዳር በሚባለው በዐሥራ ሁለተኛው ወር አስቴር ወደ ንጉሡ ቤት ገባች።"
                        },
                        {
                            "verse": 17,
                            "text": "ንጉሡም ከሴቶች ሁሉ ይልቅ አስቴርን ወደደ፤ በዐይኑም ከደናግል ሁሉ ይልቅ ሞገስንና መወደድን አገኘች፤ የንግሥትነትንም ዘውድ በራስዋ ላይ አደረገ።"
                        },
                        {
                            "verse": 18,
                            "text": "ንጉሡም ለባለሟሎቹና ለአገልጋዮቹ ሁሉ ሰባት ቀን ያህል ትልቅ ግብዣ አደረገ፤ የአስቴርንም ሰርግ ከፍ አደረገው፤ ለሀገሮቹም ሁሉ ይቅርታ አደረገ።"
                        }
                    ]
                },
                {
                    "title": "መርዶክዮስ ንጉሡን ከአሴሩበት እንደ አዳነ",
                    "verses": [
                        {
                            "verse": 19,
                            "text": "መርዶክዮስም በንጉሡ በር ያገለግል ነበር።"
                        },
                        {
                            "verse": 20,
                            "text": "አስቴርም እግዚአብሔርን እንድትፈራ ከእርሱ ጋር እንዳደገችበት ጊዜ ታደርግ ዘንድ መርዶክዮስ አዝዞአት ነበርና መርዶክዮስ እንዳዘዛት ወገንዋንና ሕዝብዋን አልተናገረችም። አስቴርም የአኗኗርዋን ሥርዐት አልለወጠችም።"
                        },
                        {
                            "verse": 21,
                            "text": "በዚያም ወራት መርዶክዮስ ከፍ ከፍ ስላለ ደጁን ከሚጠብቁት ከንጉሡ ጃንደረቦች ሁለቱ ተቈጡ፤ ንጉሡን አርጤክስስንም ይገድሉት ዘንድ ፈለጉ።"
                        },
                        {
                            "verse": 22,
                            "text": "ነገሩም ለመርዶክዮስ ተገለጠ፤ እርሱም ለንግሥቲቱ ለአስቴር ነገራት፤ አስቴርም በመርዶክዮስ ስም ለንጉሡ ነገረች።"
                        },
                        {
                            "verse": 23,
                            "text": "ንጉሡም ሁለቱን ባለሟሎቹን በመረመራቸው ጊዜ አመኑ፤ ሰቀላቸውም። ከዚህም በኋላ ንጉሡ ይህን ነገር ስለ መርዶክዮስ ክብር የመንግሥቱ ታሪክ በተጻፈበት መጽሐፍ ይጽፉት ዘንድ አዘዘ።"
                        }
                    ]
                }
            ]
        },
        {
            "chapter": 3,
            "sections": [
                {
                    "title": "ሐማ አይሁድን ለማጥፋት እንደ አስፈቀደ",
                    "verses": [
                        {
                            "verse": 1,
                            "text": "ከዚህም ነገር በኋላ ንጉሡ አርጤክስስ የቡጊያዊውን የሐመዳቱን ልጅ ሐማን ከፍ ከፍ አደረገው፤ ከባለሟሎቹም ሁሉ በላይ አስቀመጠው።"
                        },
                        {
                            "verse": 2,
                            "text": "ንጉሡም ስለ እርሱ እንዲሁ አዝዞ ነበርና በንጉሡ በር ያሉት የንጉሡ አገልጋዮች ሁሉ ለሐማ ይሰግዱ ነበር። ነገር ግን መርዶክዮስ ብቻ አይሰግድለትም ነበር።"
                        },
                        {
                            "verse": 3,
                            "text": "በንጉሡም በር ያሉት የንጉሡ አገልጋዮች መርዶክዮስን፥ “የንጉሡን ትእዛዝ ለምን ትተላለፋለህ?” አሉት።"
                        },
                        {
                            "verse": 4,
                            "text": "ይህንም ዕለት ዕለት ይነግሩት ነበር፤ እርሱ ግን አይሰማቸውም ነበር፤ ለሐማም የንጉሡን ትእዛዝ እንደማይቀበልና መርዶክዮስ አይሁዳዊ እንደ ሆነ ነገሩት።"
                        },
                        {
                            "verse": 5,
                            "text": "ሐማም መርዶክዮስ እንዳልሰገደለት ባየ ጊዜ እጅግ ተቈጣ።"
                        },
                        {
                            "verse": 6,
                            "text": "በአርጤክስስ መንግሥት የነበሩትን የአይሁድን ሕዝብ ሁሉ ያጠፋም ዘንድ ፈለገ።"
                        },
                        {
                            "verse": 7,
                            "text": "ንጉሡ አርጤክስስ በነገሠ በዐሥራ ሁለተኛው ዓመት እንዲህ አደረገ፤ የመርዶክዮስን ወገኖች በአንዲት ቀን ያጠፋቸው ዘንድ በየቀኑና በየወሩ ዕጣ ይጥል ነበር፤ ዕጣውም በአዳር ወር በዐሥራ አራተኛው ቀን ወጣ።"
                        },
                        {
                            "verse": 8,
                            "text": "ሐማም ለንጉሡ ለአርጤክስስ እንዲህ ብሎ ነገረው፥ “አንድ ከዳተኛ ሕዝብ በአሕዛብ መካከል በመንግሥትህ ሀገሮች ሁሉ ተበትነዋል፤ ሕጋቸውም ከሕዝቡ ሁሉ ሕግ የተለየ ነው፤ የንጉሡንም ሕግ አይጠብቁም፤ ንጉሡም ይተዋቸው ዘንድ አይገባውም።"
                        },
                        {
                            "verse": 9,
                            "text": "ንጉሡም ቢፈቅድ እንዲጠፉ ይጻፍ፤ እኔም ወደ ንጉሡ ግምጃ ቤት ዐሥር ሺህ መክሊት ብር አገባለሁ።”"
                        },
                        {
                            "verse": 10,
                            "text": "ንጉሡም ቀለበቱን ከእጁ አወለቀ፤ በአይሁድም ላይ የጻፈውን እንዲያትምበት ለሐማ ሰጠው።"
                        },
                        {
                            "verse": 11,
                            "text": "ንጉሡም ሐማን፥ “ብሩ ለአንተ ይሁን፤ ሕዝቡንም እንደ ወደድህ አድርግ” አለው።"
                        },
                        {
                            "verse": 12,
                            "text": "በመጀመሪያውም ወር ከወሩም በዐሥራ ሦስተኛው ቀን የንጉሡ ጸሓፊዎች ተጠሩ፤ ከሕንድ ጀምሮ እስከ ኢትዮጵያ ድረስ ወዳሉ መቶ ሃያ ሰባት ሀገሮች በየሀገሩ ወዳሉ ሹሞችና አለቆች ወደ አሕዛብም ሁሉ ገዢዎች እንደ ቋንቋቸው በንጉሡ በአርጤክስስ ቃል ሐማ እንዳዘዘ ጻፉ።"
                        },
                        {
                            "verse": 13,
                            "text": "በዐሥራ ሁለተኛው ወር በአዳር በዐሥራ ሦስተኛው ቀን የአይሁድን ዘር ሁሉ በአንድ ቀን ያጠፉ ዘንድ፥ ገንዘባቸውንም ይዘርፉ ዘንድ ደብዳቤዎች በመልእክተኞች እጅ ወደ ንጉሡ ወደ አርጤክስስ ሀገሮች ሁሉ ተላኩ።"
                        }
                    ]
                },
                {
                    "title": "አይሁድን ለማጥፋት የተላለፈ አዋጅ",
                    "verses": [
                        {
                            "verse": 14,
                            "text": "የንጉሡ የአርጤክስስ ደብዳቤዎችም እንዲህ ይላሉ፥ “ከሕንድ ጀምሮ እስከ ኢትዮጵያ ድረስ በመቶ ሃያ ሰባት ሀገሮች ላሉ ለደጃዝማቾችና ለራሶች፥ ለመኳንንትም ትድረስ"
                        },
                        {
                            "verse": 15,
                            "text": "ብዙ አሕዛብን ከገዛሁ በኋላ፥ ሀገሩን ሁሉ ከገዛሁ በኋላ እነዚህን አጥፍቼ፥ ሁሉን አዘጋጅች ለዘለዓለሙ በየዋሀት፥ በጸጥታ እኖር ዘንድ ወደድሁ። መንግሥቴ የተወደደና፥ ጸጥ ያለ እንደ መሆኑ ሁሉን ሠራርቼ ለእኔ የሚታዘዝልኝ ሁሉ ያለ ድንጋጤ ይኖር ዘንድ ነው እንጂ ራሴን ከፍ ከፍ የማደርግ በመንግሥቴ ጽናት አይደለም፤ ደብዳቤዪቱም እስከ ምድር ዳርቻ ትድረስ፤ ከእኔ ዘንድ የሚገኝ፥ በሕዝቡም ዘንድ የሚወደድ ተድላ ደስታን አደርጋለሁ።"
                        },
                        {
                            "verse": 16,
                            "text": "በሚገባ ሁልጊዜ ይህን ማዘጋጀት በምችል ገንዘብ ለአማካሪዎች እሺ ብዬ በልቡናዬ ሳልጸጸት በጎ ነገርን አደርግ ዘንድ መጣሁ።"
                        },
                        {
                            "verse": 17,
                            "text": "ከእኔም በታች ከተሾመ ወደ በጎ ነገር ከመራን፥ ሥርዐቱም ልዩ የሆነ፥ ከአሕዛብም ሁሉ ተለይቶ ለንጉሡ ትእዛዝ ሁልጊዜ የማይታዘዝ፥ ሕጋችንንና ሥርዐታችንንም እንቢ የሚል ሕዝብ በዚህ ዓለም ሁሉ ካሉ አሕዛብ ሁሉ ጋር አንድ እንደ ሆነ ከነገረን ከሐማ በእውነት በሚገባ ተላከ።"
                        },
                        {
                            "verse": 18,
                            "text": "ይህንም ሕዝብ ብቻውን ተለይቶ፥ ሥርዐቱም ከሰው ሥርዐት የተለየ ሆኖ፥ ባዕድም ሆኖና ተለውጦ፥ ከሕጋችንም ወጥቶ አገኘነው። ፈቃዳቸውንም ለመፈጸም ክፉ ሥራ ይሠራሉ፤ መንግሥታችንንም እንደ ኢምንት አደረጓት።"
                        },
                        {
                            "verse": 19,
                            "text": "በሁሉም ላይ በተሾመ፥ ከአባታችን በታች በሆነ በሐማ ደብዳቤዎች ስለጻፍንላችሁ ፈጽማችሁ ሳትራሩላቸው የዚች ዓመት ዐሥራ ሁለተኛው ወር አዳር በባተ በዐሥራ አራተኛው ቀን ሁሉንም በጠላቶቻቸው ሰይፍ ከልጆቻቸውና ከሚስቶቻቸው ጋር ያጠፏቸው ዘንድ እነሆ አዘዝን።"
                        },
                        {
                            "verse": 20,
                            "text": "እንደዚሁም ታናናሹንና ታላላቁን በአንዲት ቀን ወደ መቃብር ታወርዷቸው ዘንድ እነሆ አዘዝን፤ ከዚህም በኋላ ሀገራችን ፈጽማ ከሥራቸው ታርፍ ዘንድ ከእነርሱ የምታስቀሩት አይኑር።”"
                        },
                        {
                            "verse": 21,
                            "text": "በዚያም ቀን ይዘጋጁ ዘንድ የደብዳቤው ቅጅ በየሀገሩ ላሉ አሕዛብ ሁሉ ታወጀ።"
                        },
                        {
                            "verse": 22,
                            "text": "መልእክተኞቹም በንጉሡ ትእዛዝ እየቸኰሉ ሄዱ፤ አዋጁም በሱሳ ከተማ ተነገረ። ንጉሡና ሐማም ሊጠጡ ተቀመጡ፤ ከተማዪቱ ሱሳ ግን ተደናገጠች።"
                        }
                    ]
                }
            ]
        },
        {
            "chapter": 4,
            "sections": [
                {
                    "title": "መርዶክዮስ የአስቴርን ርዳታ እንደ ጠየቀ",
                    "verses": [
                        {
                            "verse": 1,
                            "text": "መርዶክዮስም የተደረገውን ሁሉ በዐወቀ ጊዜ ልብሱን ቀደደ፤ ማቅም ለበሰ፤ በራሱም ላይ ዐመድ ነሰነሰ፤ ወደ ከተማዪቱም መካከል ወጣ። “ያለ በደል ሕዝብን ታጠፋላችሁን?” እያለም ታላቅና የመረረ ጩኸት ጮኸ።"
                        },
                        {
                            "verse": 2,
                            "text": "ማቅም ለብሶ፥ ዐመድ ነስንሶ በንጉሡ በር መግባት አይገባም ነበርና ከንጉሡ በር ደርሶ ቆመ።"
                        },
                        {
                            "verse": 3,
                            "text": "የንጉሡም ትእዛዝና ዐዋጅ በደረሰበት ሀገር ሁሉ በአይሁድ ላይ ታላቅ ኀዘን፥ ልቅሶና ዋይታም ሆነ፤ ብዙዎችም ማቅና ዐመድ ለራሳቸው አነጠፉ።"
                        },
                        {
                            "verse": 4,
                            "text": "የአስቴርም ደንገጥሮችዋና ጃንደረቦችዋ መጥተው ነገሩአት፤ ንግሥቲቱም እጅግ አዘነች፤ ማቁንም ይለውጥ ዘንድ የሚለብሰውን ልብስ ለመርዶክዮስ ላከችለት፤ እርሱ ግን ማቁን አልተውም አለ።"
                        },
                        {
                            "verse": 5,
                            "text": "አስቴርም ያገለግላት ዘንድ ንጉሡ ያቆመውን አክራትዮስን ጠራች፤ እርሱም ከጃንደረቦቹ አንዱ ነበረ፤ እርስዋም ይህ ነገር ምንና ምን እንደ ሆነ ያስታውቃት ዘንድ ወደ መርዶክዮስ እንዲሄድ ላከችው።"
                        },
                        {
                            "verse": 6,
                            "text": "አክራትዮስም በንጉሡ በር ፊት ወደ ነበረችው ወደ ከተማዪቱ አደባባይ ወደ መርዶክዮስ ወጣ።"
                        },
                        {
                            "verse": 7,
                            "text": "መርዶክዮስም የተደረገውን ሁሉ፥ አይሁድንም ለማጥፋት ሐማ በንጉሡ ግምጃ ቤት ይመዝን ዘንድ የተናገረውን የብሩን ቍጥር ነገረው።"
                        },
                        {
                            "verse": 8,
                            "text": "ለአስቴርም እንዲያሳያት ለመጥፋታቸው በሱሳ የተነገረውን የዐዋጁን ጽሕፈት ቅጅ ሰጠው፤ ወደ ንጉሡም ገብታ ስለ ሕዝብዋ ትለምነውና ትማልደው ዘንድ እንዲነግራት፥ “በእጄ እንዳደግሽ የችግርሽን ጊዜ አስቢ፤ ከንጉሡ በታች የተሾመው ሐማ ይገድሉን ዘንድ አዝዞአልና ወደ ጌታ ወደ እግዚአብሔር ለምኝ፤ ለንጉሡም ነግረሽ ከሞት አድኝን በላት” አለው።"
                        },
                        {
                            "verse": 9,
                            "text": "አክራትዮስም ገብቶ የመርዶክዮስን ቃል ለአስቴር ነገራት።"
                        },
                        {
                            "verse": 10,
                            "text": "አስቴርም አክራትዮስን ተናገረችው፤ ለመርዶክዮስም እንዲህ የሚል መልእክት ሰጠችው።"
                        },
                        {
                            "verse": 11,
                            "text": "“የንጉሡ አገልጋዮችና በሀገሮችም የሚኖሩ ሕዝብ ሁሉ ወንድ ወይም ሴት ቢሆን ሳይጠራ ወደ ንጉሡ ወደ ውስጠኛው ወለል የሚገባ ሁሉ በሕይወት ይኖር ዘንድ ንጉሡ የወርቁን ዘንግ ካልዘረጋለት በቀር እርሱ ይሞት ዘንድ ሕግ እንዳለ ያውቃሉ፤ እኔ ግን ወደ ንጉሡ ለመግባት ይህን ሠላሳውን ቀን አልተጠራሁም።”"
                        },
                        {
                            "verse": 12,
                            "text": "አክራትዮስም የአስቴርን ቃል ለመርዶክዮስ ነገረው።"
                        },
                        {
                            "verse": 13,
                            "text": "መርዶክዮስም አክራትዮስን አለው፥ “ሂድና ለአስቴር እንዲህ በላት፦ አንቺ በንጉሥ ቤት ስለ ሆንሁ ከአይሁድ ሁሉ ተለይች ብቻዬን እድናለሁ ብለሽ በልብሽ አታስቢ።"
                        },
                        {
                            "verse": 14,
                            "text": "በዚህ ጊዜ ቸል ብትዪ ረድኤትና መዳን ለአይሁድ ከሌላ ስፍራ ይሆንላቸዋል፤ አንቺና የአባትሽ ቤት ግን ትጠፋላችሁ፤ ደግሞስ ወደ መንግሥት የመጣሽው እንደዚህ ላለው ጊዜ እንደ ሆነ ማን ያውቃል?”"
                        },
                        {
                            "verse": 15,
                            "text": "አስቴርም እንዲህ ብሎ ለመርዶክዮስ እንዲመልስ አዘዘችው፦"
                        },
                        {
                            "verse": 16,
                            "text": "“ሂደህ በሱሳ ያሉትን አይሁድ ሁሉ ሰብስብ፤ ለእኔም ጹሙ፤ ሦስት ቀን ሌሊቱንና ቀኑን አትብሉ፤ አትጠጡም፤ እኔና ደንገጥሮች ደግሞ እንዲሁ እንጾማለን፤ ምንም እንኳ ያለ ሕግ ቢሆን ወደ ንጉሡ እገባለሁ፤ ብጠፋም እጠፋለሁ።”"
                        },
                        {
                            "verse": 17,
                            "text": "መርዶክዮስም ሄዶ አስቴር እንዳዘዘችው ሁሉ አደረገ።"
                        }
                    ]
                },
                {
                    "title": "የመርዶክዮስ ጸሎት",
                    "verses": [
                        {
                            "verse": 18,
                            "text": "እግዚአብሔር ያደረገውን ሁሉ እያሰበ ወደ እግዚአብሔር ለመነ።"
                        },
                        {
                            "verse": 19,
                            "text": "እንዲህም አለ፥ “አቤቱ! አቤቱ! ሁሉን የምትገዛ፥ በሥልጣንህ ሁሉን የፈጠርህ ንጉሥ! እስራኤልን ታድናቸው ዘንድ ብትወድ የሚከራከርህ የለም፤"
                        },
                        {
                            "verse": 20,
                            "text": "ሰማይንና ምድርን፥ ከሰማይ በታች ያለ ድንቅ ፍጥረትንም ሁሉ አንተ ፈጥረሃልና፥"
                        },
                        {
                            "verse": 21,
                            "text": "አንተ ሁሉን ታውቃለህ፤ አቤቱ ለዚህ ትዕቢተኛ ሐማ ያልሰገድሁ በመናቅ እንዳይደለ፥ በትዕቢትም እንዳይደለ፥ ራሴንም ከፍ ከፍ በማድረግ እንዳይደለ አንተ ታውቃለህ።"
                        },
                        {
                            "verse": 23,
                            "text": "የእግዚአብሔርን ክብር የሰው ክብር እንዳላደርግ፥ ከአንተም ከጌታዬ በቀር ለማንም እንዳልሰግድ፥ ይህን ነገር አደረግሁት እንጂ፥ እስራኤልስ የሚድኑ ከሆነ እግሩን እስም ዘንድ በወደድሁ ነበር፤ ይህንም ሥራ በትዕቢት አላደረግሁትም።"
                        },
                        {
                            "verse": 25,
                            "text": "ያጠፉን ዘንድ በጠላትነት ተነሥተውብናልና፥ መጀመሪያ ርስትህንም ያጠፉ ዘንድ ወድደዋልና አሁንም አቤቱ የአብርሃም አምላክ ንጉሥ እግዚአብሔር ሆይ! ወገኖችህን አድን።"
                        },
                        {
                            "verse": 26,
                            "text": "ከግብፅ ሀገር ያዳንኻቸው ርስትህን ቸል አትበል።"
                        },
                        {
                            "verse": 27,
                            "text": "ልመናችንንም ሰምተህ ወገኖችህን ይቅር በል፤ አቤቱ በሕይወት ሳለን ስምህን እናመሰግን ዘንድ ኀዘናችንን ወደ ደስታ መልሰው፤ ተስፋ የሚያደርጉህንም ሰዎች አለኝታቸውን አታጥፋ።”"
                        },
                        {
                            "verse": 28,
                            "text": "በፊታቸው ሞት ደርሶባቸዋልና እስራኤል ሁሉ ጮኹ፤ ቃላቸውንም አሰምተው በኀይላቸው ተናገሩ።"
                        },
                        {
                            "verse": 29,
                            "text": "አስቴርም ሞትን ወደ መፍራት ደርሳለችና ሰውነትዋን ለእግዚአብሔር አደራ ሰጠች።"
                        },
                        {
                            "verse": 30,
                            "text": "የደስታ ልብስዋን አውልቃ የኀዘን ልብስዋን ለበሰች፤ በደስታ ሽቱም ፋንታ በራስዋ ላይ ዐመድና ትቢያን ነሰነሰች። ሰውነትዋንም ፈጽማ አሳዘነች። በፀጕርዋ ሰርሜዶ ፋንታም ትቢያ ጨመረች።"
                        }
                    ]
                },
                {
                    "title": "የአስቴር ጸሎት",
                    "verses": [
                        {
                            "verse": 31,
                            "text": "ወደ እስራኤል አምላክ ወደ እግዚአብሔር እንዲህ ብላ ለመነች፥ “አቤቱ! ረዳት አንተ ብቻ ነህ፤ ሞት ወደ እኔ ቀርቦአል፤ ረዳት የሌለኝ ብቸኛ የሆንሁ እኔን ርዳኝ።"
                        },
                        {
                            "verse": 33,
                            "text": "አቤቱ! እኔም ከልጅነቴ ጀምሬ ከአባቶች ወገኖች ዘንድ አንተ ከአሕዛብ ሁሉ ለይተህ እስራኤልን ገንዘብ እንዳደረግሃቸው፥ ለዘለዓለሙም ርስት ይሆኑህ ዘንድ አባቶቻችንን ከዘመዶቻቸው ለይተህ እንደተቀበልሃቸው ሰማሁ፤ አሁንም እንደ ተናገርህ ሁሉን አደረግህላቸው።"
                        },
                        {
                            "verse": 34,
                            "text": "በፊትህ በደልን፤ በጠላቶቻችንም እጅ ጣልኸን። የአሕዛብን ጣዖቶች አመስግነናልና። አቤቱ አንተ ጻድቅ ነህ።"
                        },
                        {
                            "verse": 36,
                            "text": "አሁንም እጃቸውን ወደ ጣዖቶቻቸው ያነሡ አሕዛብ በጽኑ አገዛዝ ገዙን እንጂ አልተዉንም።"
                        },
                        {
                            "verse": 37,
                            "text": "በቃልህ የሠራኸውን ሥርዐት ያስወግዱ ዘንድ፥ ርስትህንም ያጠፉ ዘንድ፥ የሚያመሰግኑህንም ሰዎች አፍ ይዘጉ ዘንድ፥ የቤተ መቅደስንም ሥርዐትና መሠዊያህን ያጠፉ ዘንድ፥"
                        },
                        {
                            "verse": 38,
                            "text": "ለከንቱ ጣዖት ለማድላት የአሕዛብንም አፍ ይከፍቱ ዘንድ፥ ሥጋዊ ንጉሥንም ለዘለዓለሙ ያመሰግኑ ዘንድ በጽኑ አገዛዝ ገዙን።"
                        },
                        {
                            "verse": 39,
                            "text": "ባጸናኸው ሕግ ያሉትን አሳልፈህ አትስጣቸው፤ በመከራችንም አይሳቁብን። ነገር ግን ምክራቸውን በራሳቸው መልስ፤ በእኛም ላይ በጠላትነት የተነሣውን አዋርደው።"
                        },
                        {
                            "verse": 40,
                            "text": "አቤቱ አስበን፤ በመከራችንም ጊዜ ተገለጥልን፤ አለቆችን ሁሉ ያጸናህ የአማልክት ንጉሥ ሆይ! እኔንም አጽናኝ።"
                        },
                        {
                            "verse": 41,
                            "text": "በአንበሳው ፊት በአንደበቴ በጎ ነገርን አድርግ፤ የሚዋጋንንም ይጣላው ዘንድ፥ የእርሱንና ከእርሱ ጋር የሚተባበሩትንም ጥፋት ይናገር ዘንድ ልቡናውን መልሰ።"
                        },
                        {
                            "verse": 42,
                            "text": "እኛን ግን በእጅህ አድነን፤ አቤቱ ከአንተ በቀር ማንም ሌላ ረዳት የሌለኝ ብቸኛ የሆንሁ እኔንም ርዳኝ። አቤቱ አንተ ሁሉን ታውቃለህ፤ የኀጢአተኞችን ክብራቸውን እንድጠላ፥ ያልተገረዙትንና የሌሎችን ሁሉ ምንጣፍ እንደምጠላ አንተ መርምረህ ታውቃለህ።"
                        },
                        {
                            "verse": 44,
                            "text": "አንተ መከራዬን ታውቃለህ፤ በከበርሁበትም ወራት የምታይበት በራሴ ላይ ያለ ጌጥ ደስ እንደማያሰኘኝ፥ እንደ ደም ጨርቅም እንደምጸየፈው፥ በምከብርበትና በማርፍበትም ወራት እንደማላጌጥበት አንተ ታውቀዋለህ።"
                        },
                        {
                            "verse": 45,
                            "text": "እኔ ባሪያህ የሐማን ማዕድ አልበላሁም፤ የንጉሡም መጠጥ ደስ አያሰኘኝም፤ ከወይናቸውም አልጠጣሁም።"
                        },
                        {
                            "verse": 46,
                            "text": "አቤቱ! የአብርሃም አምላክ! ከገባሁ ጀምሮ እስከ ዛሬ ድረስ እኔ ባሪያህ በአንተ እንጂ በእነርሱ ደስ አልተሰኘሁም።"
                        },
                        {
                            "verse": 47,
                            "text": "አቤቱ ሁሉን የምትችል፥ ተስፋ የቈረጡትን ጸሎት ስማ፤ በእኛ ክፉ ነገር ከሚያደርጉ እጅም አድነን፤ እኔንም ከምፈራው አድነኝ።”"
                        }
                    ]
                }
            ]
        },
        {
            "chapter": 5,
            "sections": [
                {
                    "title": "አስቴር ንጉሡንና ሐማን ግብዣ እንደ ጠራች",
                    "verses": [
                        {
                            "verse": 1,
                            "text": "ከዚህም በኋላ በሦስተኛው ቀን ጸሎቷን በጨረስች ጊዜ የኀዝን ልብስዋን አወለቀች፤ የክብር ልብስዋንም ለበሰች፤"
                        },
                        {
                            "verse": 2,
                            "text": "የም ታስፈራም ሆነች፤ ሁሉን የሚመለከት አዳኝ እግዚአብሔርንም ጠራችው።"
                        },
                        {
                            "verse": 3,
                            "text": "ሁለቱን ደንገጥሮችዋንም አስከትላ ሄደች፤ ትወዳታለችና ላንዲቱ ትራራላት ነበር፤ ሁለተኛዪቱም ልብስዋን ተሸክማ ትከተላት ነበር። እርስዋ ግን በጌጡ ሁሉ ፈጽማ አጊጣ ነበር፤ ወደ ወዳጆችዋ እንደምትሄድም ፊቷ የሚያበራ ሆነ፤ ልብዋ ግን ሞትን ከመፍራት የተነሣ አዝኖ ነበር።"
                        },
                        {
                            "verse": 6,
                            "text": "በሩን ሁሉ ገብታ ወደ ንጉሡ ደረሰች፤ እርሱ ግን በመንግሥቱ ዙፋን ላይ ተቀምጦ ነበር።"
                        },
                        {
                            "verse": 7,
                            "text": "ዋጋው ብዙ የሆነ፥ ሁለንተናውም በዕንቍና በወርቅ ያጌጠ የክብር ልብሱን ለብሶ ነበር፤ ፈጽሞም ያስፈራ ነበር። ፊቱም ከክብሩ ጋር ተመልሶ በቍጣ አያት፤ ንግሥቲቱም ፈራች፤ ጠወለገችም፤ ለመውደቅም ተፍገመገመች፤ በፊቷ የምትሄድ የብላቴናዋንም ራስ ተደገፈች።"
                        },
                        {
                            "verse": 8,
                            "text": "እግዚአብሔርም የንጉሡን ልቡና ወደ የዋህነት መለሰው፤ ታገሣትም፤ ከዙፋኑም ተንሥቶ ስቦ በአጠገቡ አስቀመጣት፤ በበጎ ቃልም ያባብላት ጀመር፤ እንዲህም አላት፥ “አስቴር ሆይ! ምን ሆንሽ? እኔ ወንድምሽ ነኝ፤ እንደማትሞች እመኚ፤ የአገራችን ሕግ ልዩ ነውና፤”"
                        },
                        {
                            "verse": 11,
                            "text": "የወርቁንም ዘንግ አንሥቶ በአንገቷ ላይ አኖረው፤ እቅፍ አድርጎ ይዞም “ንገሪኝ” አላት።"
                        },
                        {
                            "verse": 13,
                            "text": "እርስዋም አለች፥ “አንተ ድንቅ ነህና፥ ፊትህም ሞገስን የተመላ ነውና ክብርህን ከመፍራት የተነሣ ጌታዬ እንደ መልአከ እግዚአብሔር ሆነህ ባየሁህ ጊዜ ልቡናዬ ደንገጠብኝ።”"
                        },
                        {
                            "verse": 15,
                            "text": "ስትናገርም ተዝለፍልፋ ወደቀች። ንጉሡም ደነገጠ፤ ሰዎቹም ሁሉ ደነገጡ፤ ያጽናኗትም ጀመር።"
                        },
                        {
                            "verse": 17,
                            "text": "ንጉሡም፥ “አስቴር ሆይ! ምን ትፈልጊያለሽ? ምንስ ትለምኛለሽ? እስከ መንግሥቴ እኩሌታ እንኳ ቢሆን ጠይቂ፤ ሁሉም ይሰጥሻል” አላት።"
                        },
                        {
                            "verse": 18,
                            "text": "አስቴርም፥ “የግብዣ ቀን አለኝ፤ ንጉሡ ቢፈቅድ ወደ አዘጋጀሁለት ግብዣ ከሐማ ጋር ዛሬ ይምጣ” አለች።"
                        },
                        {
                            "verse": 19,
                            "text": "ንጉሡም፥ “አስቴር እንዳለች ይደረግ ዘንድ ሐማን በፍጥነት ጥሩት” አለ። ንጉሡና ሐማ አስቴር ወዳዘጋጀችው ግብዣ መጡ።"
                        },
                        {
                            "verse": 20,
                            "text": "ንጉሡም በግብዣ ሳለ አስቴርን፥ “አስቴር ሆይ! የምትሺው ምንድን ነው? ጠይቂ፤ የምትጠይቂው ሁሉ ይደረግልሻል” አላት።"
                        },
                        {
                            "verse": 21,
                            "text": "አስቴርም መልሳ፥ “ልመናዬና የምሻው ነገር ይህ ነው፤"
                        },
                        {
                            "verse": 22,
                            "text": "በንጉሡ ዘንድ ሞገስን አግኝቼ እንደ ሆነ ንጉሡና ሐማ ወደማዘጋጅላቸው ግብዣ ነገ ይምጡ፤ ያንም ነገ አደርገዋለሁ” አለች።"
                        }
                    ]
                },
                {
                    "title": "ሐማ መርዶክዮስን ለመስቀል እንዳሰበ",
                    "verses": [
                        {
                            "verse": 23,
                            "text": "ሐማም እጅግ ደስ ብሎት ከንጉሡ ዘንድ ወጣ፤ ነገር ግን አይሁዳዊው መርዶክዮስን በአደባባዩ ባየው ጊዜ እጅግ ተቈጣ።"
                        },
                        {
                            "verse": 24,
                            "text": "ሐማ ግን ወደ ቤቱ ሄደ፤ ወዳጆቹንና ሚስቱን ዞሳራን ጠራ።"
                        },
                        {
                            "verse": 25,
                            "text": "ንጉሡም ያደረገለትን ሀብቱንና ክብሩን ሁሉ፥ በግዛቱም ላይ ከፍ ከፍ እንዳደረገው አጫወታቸው።"
                        },
                        {
                            "verse": 26,
                            "text": "ሐማም፥ “ንግሥቲቱ አስቴር ወዳዘጋጀችው ግብዣ ከእኔ በቀር ከንጉሡ ጋር ማንንም አልጠራችም፤ ደግሞ ነገ ከንጉሡ ጋር ወደ እርስዋ ተጠርቻለሁ።"
                        },
                        {
                            "verse": 27,
                            "text": "ነገር ግን አይሁዳዊው መርዶክዮስ በንጉሡ በር ተቀምጦ ከአየሁ ይህ ሁሉ ለእኔ ምንም ደስ አያሰኘኝም” አለ።"
                        },
                        {
                            "verse": 28,
                            "text": "ሚስቱም ዞሳራና ወዳጆቹም ሁሉ፥ “ቁመቱ አምሳ ክንድ የሆነ ግንድ ይቈረጥ፤ ነገም መርዶክዮስ ይሰቀልበት ዘንድ ለንጉሡ ተናገር፤ ደስ ብሎህም ከንጉሡ ጋር ወደ ግብዣው ግባ” አሉት። ይህም ነገር ሐማን ደስ አሰኘው፤ ግንዱንም አዘጋጀ።"
                        }
                    ]
                }
            ]
        },
        {
            "chapter": 6,
            "sections": [
                {
                    "title": null,
                    "verses": [
                        {
                            "verse": 1,
                            "text": "በዚያም ሌሊት እግዚአብሔር እንቅልፍን ከንጉሡ አጠፋ፤ የዘመኑንም ታሪክ መጽሐፍ ያመጣና ያነብለት ዘንድ ጸሓፊውን አዘዘ።"
                        },
                        {
                            "verse": 2,
                            "text": "ደጁንም ከሚጠብቁት ከንጉሡ ጃንደረቦች ሁለቱ ንጉሥ አርጤክስስን ይገድሉ ዘንድ እንደ ፈለጉና መርዶክዮስም ሰምቶ እንደ ነገረው ተጽፎ ተገኘ።"
                        },
                        {
                            "verse": 3,
                            "text": "ንጉሡም “ስለዚህ ነገር ለመርዶክዮስ ምን ክብርና ደግነት አደረግንለት?” አለ። ንጉሡንም የሚያገለግሉ ብላቴኖች “ለመርዶክዮስ ምንም አላደረግህለትም” አሉት።"
                        },
                        {
                            "verse": 4,
                            "text": "ንጉሡም የመርዶክዮስን ደግነት ሲናገር እነሆ ሐማ ወደ አደባባይ ደረሰ። ንጉሡም፥ “በአደባባይ ማን አለ?” አለ። ሐማም ባዘጋጀው ግንድ ላይ መርዶክዮስን ለማሰቀል ለንጉሡ ይናገር ዘንድ ወደ ውስጥ ገባ።"
                        },
                        {
                            "verse": 5,
                            "text": "የንጉሡም ብላቴኖች፥ “እነሆ ሐማ በአደባባይ ቆሞአል” አሉት። ንጉሡም “ጥሩት” አለ።"
                        },
                        {
                            "verse": 6,
                            "text": "ንጉሡም ለሐማ አለው፥ “እኔ ላከብረው ለምወድደው ሰው ምን ላድርግለት?” ሐማም በልቡ፥ “ንጉሡ ከእኔ ይልቅ ማንን ያከብር ዘንድ ይወድዳል?” አለ።"
                        },
                        {
                            "verse": 7,
                            "text": "ንጉሡንም እንዲህ አለው፥ “ንጉሡ ያከብረው ዘንድ ለሚወድደው ሰው እንዲህ ይደረግ።"
                        },
                        {
                            "verse": 8,
                            "text": "የንጉሡ ብላቴኖች ንጉሡ የሚለብሰውን የክብር ልብስ፥ ንጉሡም የሚቀመጥበትን ፈረስ ያምጡለት።"
                        },
                        {
                            "verse": 9,
                            "text": "ልብሱንና ፈረሱንም ከንጉሡ አዛውንት በዋነኛው እጅ ያስረክቡት፤ ንጉሡም ያከብረው ዘንድ የሚወድደውን ሰው ያልብሱት፤ በፈረሱም ላይ አስቀምጠው በከተማዪቱ አደባባይ ያሳልፉት፤ በፊቱም ንጉሡ ያከብረው ዘንድ ለሚወድደው ሰው እንዲህ ይደረግለታል ተብሎ ዐዋጅ ይነገር።”"
                        },
                        {
                            "verse": 10,
                            "text": "ንጉሡም ሐማን፥ “መልካም ብለሃል፤ እንደ ተናገርኸውም ልብሱንና ፈረሱን ውሰድ፤ በንጉሡም በር ለሚቀመጠው ለአይሁዳዊው ለመርዶክዮስ እንዲሁ አድርግለት፤ ከተናገርኸው ሁሉ ምንም አታስቀር” አለው።"
                        },
                        {
                            "verse": 11,
                            "text": "ሐማም ልብሱንና ፈረሱን ወሰደ፤ መርዶክዮስንም አለበሰው፤ በፈረሱም ላይ አስቀመጠው፤ በከተማዪቱም አደባባይ በፊቱ አሳለፈው። በፊቱም “ንጉሡ ያከብረው ዘንድ ለሚወድደው ሰው እንዲህ ይደረግለታል” ብሎ ዐዋጅ ነገረ።"
                        },
                        {
                            "verse": 12,
                            "text": "ከዚህም በኋላ መርዶክዮስ ወደ ንጉሡ ዐደባባይ ተመለሰ። ሐማ ግን አዝኖና ራሱንም ተከናንቦ ወደ ቤቱ ሄደ።"
                        },
                        {
                            "verse": 13,
                            "text": "ሐማም ለሚስቱ ለዞሳራና ለወዳጆቹ ሁሉ ያገኘውን ሁሉ አጫወታቸው። ወዳጆቹና ሚስቱM “በፊቱ መውደቅ የጀመርህለት መርዶክዮስ ከአይሁድ ወገን የሆነ እንደ ሆነ በፊቱ ፈጽመህ ትወድቃለህ እንጂ አታሸንፈውም፤ ሕያው እግዚአብሔር ከእርሱ ጋር ነውና” አሉት።"
                        },
                        {
                            "verse": 14,
                            "text": "እነርሱም ሲናገሩት ሳሉ እነሆ የንጉሡ ጃንደረቦች መጡ፤ አስቴርም ወዳዘጋጀችው ግብዣ ይመጣ ዘንድ ሐማን አስቸኰሉት።"
                        }
                    ]
                }
            ]
        },
        {
            "chapter": 7,
            "sections": [
                {
                    "title": "ሐማ እንደ ተሰቀለ",
                    "verses": [
                        {
                            "verse": 1,
                            "text": "ንጉሡና ሐማም ከንግሥቲቱ ከአስቴር ጋር ይጋበዙ ዘንድ ገቡ።"
                        },
                        {
                            "verse": 2,
                            "text": "በሁለተኛውም ቀን ንጉሡ በወይኑ ጠጅ ግብዣ ሳለ አስቴርን፥ “ንግሥት አስቴር ሆይ! ምን ሁነሻል? የምትለምኚኝ ምንድን ነው? የምትሺውስ ምንድን ነው? እስከ መንግሥቴ እኩሌታ እንኳ ቢሆን ይደረግልሻል” አላት።"
                        },
                        {
                            "verse": 3,
                            "text": "ንግሥቲቱም አስቴር መልሳ አለች፥ “ንጉሥ ሆይ! በአንተ ዘንድ ሞገስን አግኝቼ እንደ ሆነ ሕይወቴ በልመናዬ፥ ሕዝቤም በመሻቴ ይሰጠኝ።"
                        },
                        {
                            "verse": 4,
                            "text": "እኔና ሕዝቤ ለመጥፋት፥ ለመገደልና ለመደምሰስም ተሸጠናልና። እኛና ልጆቻችን ባሪያዎችህ ልንሆን ተሸጠን ቢሆን ኑሮ ዝም ባልሁ ነበር፤ ጠላት ወደ ንጉሡ አደባባይ መግባት አይገባውም ነበርና።”"
                        },
                        {
                            "verse": 5,
                            "text": "ንጉሡም፥ “ይህን ያደርግ ዘንድ የደፈረ ማን ነው?” ብሎ ተናገራት።"
                        },
                        {
                            "verse": 6,
                            "text": "አስቴርም፥ “ያ ጠላትና ባላጋራ ሰው ይህ ክፉው ሐማ ነው” አለች። ሐማም በሰማ ጊዜ በንጉሡና በንግሥቲቱ ፊት ደነገጠ።"
                        },
                        {
                            "verse": 7,
                            "text": "ንጉሡም የወይን ጠጅ ከመጠጣቱ ተነሣ፤ ወደ አታክልት ቦታ ውስጥም ሄደ። ሐማም ክፉ ነገር እንደ ደረሰበት አይቶአልና ንግሥቲቱን ይለማመጥ ጀመር።"
                        },
                        {
                            "verse": 8,
                            "text": "ንጉሡም ከአታክልቱ ቦታ ተመለሰ፤ ሐማም ንግሥቲቱን እየተለማመጠ በአልጋው ላይ ወድቆ ነበር። ንጉሡም ደግሞ፥ “በቤቴ ሚስቴን ይጋፋታልን?” አለ። ሐማም ይህን ቃል በሰማ ጊዜ ፊቱ ጠቈረ።"
                        },
                        {
                            "verse": 9,
                            "text": "በንጉሡም ፊት ካሉት ጃንደረቦች አንዱ ቡጋታን፦ “እነሆ ሐማ ለንጉሡ በጎ ለተናገረው ለመርዶክዮስ ያዘጋጀው ርዝመቱ አምሳ ክንድ የሆነ ግንድ በሐማ ቤት ተተክሎአል” አለ። ንጉሡም በእርሱ ላይ ስቀሉት አለ።"
                        },
                        {
                            "verse": 10,
                            "text": "ሐማንም ለመርዶክዮስ ባዘጋጀው ግንድ ላይ ሰቀሉት፤ በዚያም ጊዜ የንጉሡ ቍጣ በረደ።"
                        }
                    ]
                }
            ]
        },
        {
            "chapter": 8,
            "sections": [
                {
                    "title": "አስቴር አይሁድን እንደ አዳነች",
                    "verses": [
                        {
                            "verse": 1,
                            "text": "በዚያም ቀን ንጉሡ አርጤክስስ የጠላት የሐማን ንብረት ሁሉ ለንግሥቲቱ ለአስቴር ሰጠ። ንጉሡም መርዶክዮስን ጠራው፤ አስቴር በቤቱ እንዳደገች ነግራው ነበርና።"
                        },
                        {
                            "verse": 2,
                            "text": "ንጉሡም ከሐማ ያወለቀውን ቀለበቱን አወጣ፤ ለመርዶክዮስም ሰጠው። አስቴርም በሐማ ንብረት ሁሉ ላይ መርዶክዮስን ሾመችው።"
                        },
                        {
                            "verse": 3,
                            "text": "አስቴርም እንደ ገና ለንጉሡ ነገረችው፤ በእግሩም ላይ ወድቃ የሐማን ክፋትና በአይሁድ ላይ የተተነኰለውን ተንኰል ይሽር ዘንድ ለመነችው።"
                        },
                        {
                            "verse": 4,
                            "text": "ንጉሡም የወርቁን ዘንግ ለአስቴር ዘረጋላት፤ አስቴርም ተነሥታ በንጉሡ ፊት ቆመች።"
                        },
                        {
                            "verse": 5,
                            "text": "እንዲህም አለች፥ “ንጉሥ ሆይ፥ ደስ ቢያሰኝህ በፊትህም ሞገስ አግኝቼ እንደ ሆነ በመንግሥትህ ሁሉ ያሉትን አይሁድ ለማጥፋት ሐማ የጻፋቸው ደብዳቤዎች ሁሉ ይገለበጡ ዘንድ ላክ።"
                        },
                        {
                            "verse": 6,
                            "text": "እኔ በሕዝቤ ላይ የሚወርደውን ክፉ ነገር አይ ዘንድ እንዴት እችላለሁ? ወይስ ከዘመዶች ጥፋት በኋላ እኖር ዘንድ እንዴት እችላለሁ?”"
                        },
                        {
                            "verse": 7,
                            "text": "ንጉሡም ንግሥቲቱን አስቴርን አላት፥ “እነሆ የሐማን ገንዘብ ሁሉ ፈጽሜ ሰጠሁሽ፤ እርሱንም እጆቹን በአይሁድ ላይ ስለዘረጋ በግንድ ላይ ሰቀልሁት፤ እንግዲህ ምን ትፈልጊያለሽ?"
                        },
                        {
                            "verse": 8,
                            "text": "በንጉሡም ስም የተጻፈውንና በንጉሡ ቀለበት የታተመውን እንቢ የሚል የለምና እናንተ ደግሞ ደስ የሚያሰኛችሁን በእኔ ስም ጻፉ፤ በቀለበቴም አትሙ።”"
                        },
                        {
                            "verse": 9,
                            "text": "በዚያም ዓመት ኔሳን በተባለው በመጀመሪያው ወር ከወሩም በሃያ ሦስተኛው ቀን የንጉሡ ጸሓፊዎች ተጠሩ፤ ንጉሡም እንዳዘዘው ሁሉ ከሕንድ ጀምሮ እስከ ኢትዮጵያ ድረስ በመቶ ሃያ ሰባቱ ሀገሮች ላሉ ሹሞችና አለቆች፥ አዛውንትም፥ ለእያንዳንዱም ሀገር እንደ ጽሕፈቱ፥ ለእያንዳንዱም ሕዝብ እንደ ቋንቋው፥ ለአይሁድም እንደ ጽሕፈታቸውና እንደ ቋንቋቸው ተጻፈ።"
                        },
                        {
                            "verse": 10,
                            "text": "በንጉሡም በአርጤክስስ ስም ጻፉ፤ በንጉሡም ቀለበት አትመው ደብዳቤውን በመልእክተኞች ላኩ።"
                        },
                        {
                            "verse": 11,
                            "text": "በከተሞች ሁሉ እንደ ሕጋቸው ያደርጉ ዘንድ፥ እርስ በርሳቸውም ይረዳዱ ዘንድ ጠላቶቻቸውንና የሚነሡባቸውን ሁሉ እንደ ወደዱ ይቋቋሙ ዘንድ አዘዛቸው።"
                        },
                        {
                            "verse": 12,
                            "text": "ይህም አዳር በሚባለው በዐሥራ ሁለተኛው ወር በዐሥራ ሦስተኛው ቀን በንጉሡ በአርጤክስስ ሀገሮች ሁሉ በአንድ ቀን እንዲሆን ነው።"
                        }
                    ]
                },
                {
                    "title": "አይሁድን ለመታደግ የወጣ የንጉሥ ዐዋጅ",
                    "verses": [
                        {
                            "verse": 13,
                            "text": "የዐዋጁም ደብዳቤ ግልባጭ የሚከተለው ነው።"
                        },
                        {
                            "verse": 14,
                            "text": "በቸርነትና ሹመትን ፈጥኖ በመስጠት ከሚጠቅሙአቸው ክብርን ያገኙ ብዙዎች ትዕቢትን አበዙ።"
                        },
                        {
                            "verse": 15,
                            "text": "ክፉ የሚያደርጉትም ለእኛ በሚገዙት ላይ ብቻ አይደለም፤ ነገር ግን ጥጋባቸውን መታገሥ ባለመቻላቸው የሚጠቅሙአቸውን ይተናኰሉ ዘንድ ያስባሉ።"
                        },
                        {
                            "verse": 16,
                            "text": "የሰውን ምስጋና የሚክዱ ብቻ አይደሉም፤ ዳግመኛም አዲሶች ባለጸጎች እንደ መሆናቸው በመታበይ ራሳቸውን ከፍ ያደርጋሉ። ሁልጊዜም ሁሉን ከሚመለከት፥ ኀጢአትንም ከሚጠላ ከእግዚአብሔር ፍርድ የሚያመልጡ ይመስላቸዋል።"
                        },
                        {
                            "verse": 17,
                            "text": "ነገር ግን ብዙ ጊዜ የሚገዙልን በመስማማት ይገዙልንና ያገለግሉን ዘንድ የታመናቸው የተዘጋጁ እነዚያ ሰዎች ንጹሕ ደምን በማፍሰስ አንድ ሆኑ፤"
                        },
                        {
                            "verse": 18,
                            "text": "ሐሰትንም በመምከር በየውሀትና በፀጥታ የምትኖር መንግሥትን አታለው የሚያስጨንቅ መከራን መከሩባቸው።"
                        },
                        {
                            "verse": 19,
                            "text": "ነገር ግን በማሰብ ይቀራል፤ ይኸውም ከእኛ አስቀድሞ ከነበሩ ሰዎች ይልቅ እንድናበልጥ አይደለም፤ ሕጉን እንደ ተቀበልነው እንዲሁ ጸንተን እንኖራለን፤።"
                        },
                        {
                            "verse": 20,
                            "text": "ነገር ግን ከዚህ በኋላ ያለ ሕግ የተደረገውን ነገር እንመረምራለን፤ በሚገባ መፍረድ የማይችሉ፥ የማይገባቸውን ክብር አግኝተዋልና።"
                        },
                        {
                            "verse": 21,
                            "text": "ከዚህም በኋላ መንግሥታችን ያለ ሁከት ጸንታ የምትኖርበትን፥ የሕዝቡም ኑሮ የሚቃናበትን አስበን፥ የተገለጠውንም ሁልጊዜ በየዋህነት እንፈርዳለን።"
                        },
                        {
                            "verse": 22,
                            "text": "መቄዶናዊ የሐመዳቱ ልጅ ሐማ ግን ከእውነት ነገር የወጣና የፋርስ ደም የሌለው እንደ መሆኑ ከእኛ ቸርነት ርቆአል፤ በእኛ ዘንድም ሲኖር ባዕድ ሁኖአል።"
                        },
                        {
                            "verse": 23,
                            "text": "እርሱም በሕዝቡ ላይ ሁሉ ሹመትንና ባለሟልነትን አገኘ። አባታችን እስክንለውና የመንግሥታችንም ዙፋን ሁለተኛ እስክንለው የወደደውን ሹመት አገኘ።"
                        },
                        {
                            "verse": 24,
                            "text": "ዳግመኛም ይህ አልበቃውም፤ ነገር ግን ታብዮ ከመንግሥታችን ያወጣን ዘንድ፥ ሰውነታችንንም ወደ ጥፋት ይወስድ ዘንድ አሰበ።"
                        },
                        {
                            "verse": 25,
                            "text": "በሁሉ የሚጠቅመንንና የሚያድነንን፥ የሚያገለግለንንም መርዶክዮስን፥ ያለ ነቀፋ የመንግሥታችን ተባባሪ የምትሆን አስቴርንም በብዙ ተንኰል፥ ነገርንም በማሳመር ከወገኖቻቸው ሁሉ ጋር ያጠፋቸው ዘንድ ለመነ።"
                        },
                        {
                            "verse": 26,
                            "text": "ስለዚህም ነገር በየዋህነት እንኖራለንና የፋርስን መንግሥት አገኘን፤ እሱ ግን ወደ መቄዶን ያዛውረው ዘንድ አሰበ።"
                        },
                        {
                            "verse": 27,
                            "text": "“እኛ ግን ያጠፋቸው ዘንድ የፈለጋቸውን አይሁድን በክፋት እንዳይደሉ፥ ነገር ግን በእውነተኛ ሕጋቸው እንደሚኖሩ አገኘናቸው።"
                        },
                        {
                            "verse": 28,
                            "text": "በእውነት ለእኛና ከእኛ በፊት ለነበሩ እንደ ልባችን ቅንነት መንግሥትን ያዘጋጀልን የልዑሉና የታላቁ የሕያው እግዚአብሔር ልጆች ናቸው።"
                        },
                        {
                            "verse": 29,
                            "text": "ነገር ግን የሐመዳቱ ልጅ የሆነ የሐማን ትእዛዝ፥ የላከውንም ደብዳቤ ቃል ባትሰሙ መልካም ነገር ታደርጋላችሁ።"
                        },
                        {
                            "verse": 30,
                            "text": "እርሱ ራሱ ይህን ነገር አስቦበታልና፥ ሁሉን የሚገዛ እግዚአብሔር ፈጥኖ ፍዳውን ስለ ከፈለው ከወገኖቹ ሁሉ ጋር በሱሳ ከተማ አደባባይ ተሰቀለ።"
                        },
                        {
                            "verse": 31,
                            "text": "ይህችንም ደብዳቤ በግልጥ ዘርግታችሁ በቦታው ሁሉ አሳዩአት፤ አይሁድንም በሕጋቸው ጸንተው ይኖሩ ዘንድ ተዉአቸው።"
                        },
                        {
                            "verse": 32,
                            "text": "ዐሥራ ሁለተኛው ወር አዳር በባተ በዐሥራ ሦስተኛው ቀን ከዚያች ጀምሮ እስከዚች ሰዓት ድረስ ቀድሞ በመከራቸው ወራት ከአስጨነቋቸው ራሳቸውን ይከላከሉ ዘንድ ርዱአቸው።"
                        },
                        {
                            "verse": 33,
                            "text": "ሁሉን የሚችል እግዚአብሔርም በጥፋታቸው ፋንታ ለእነዚህ ለተመረጡ ሕዝብ ደስታን አደረገላቸው።"
                        },
                        {
                            "verse": 34,
                            "text": "እናንተም በተጠሩት በበዓሎቻችሁ በታወቀ ቀን እንደዚሁ አድርጉ።"
                        },
                        {
                            "verse": 35,
                            "text": "እነሆ፥ ከዚህ በኋላም ለእኛና ለፋርስ ሰዎች፥ በጎ ነገርን ለሚያደርጉ ሕይወት ይሆንላቸዋል፤ እኛን ይወነጅሉ ዘንድ ለሚወድዱ ግን የጥፋታቸው መታሰቢያ ይሆናል።"
                        },
                        {
                            "verse": 36,
                            "text": "ሀገሩ ሁሉ፥ ወይም ከተማው በሁሉም ቦታ እንዲህ ያላደረገ በጦርና በእሳት በመዓት ይጠፋል፤ ጥፋትም የሚሆነው በሰዎች ብቻ አይደለም፤ ነገር ግን በአውሬዎችና በዎፎችም ላይ ይሆናል።”"
                        },
                        {
                            "verse": 37,
                            "text": "አይሁድም ጠላቶቻቸውን እንዲበቀሉ በዚያ ቀን ይዘጋጁ ዘንድ የደብዳቤው ቅጂ በግዛቱ ሁሉ በግልጥ ቦታ ተዘርግቶ እንዲታይ ተደረገ።"
                        },
                        {
                            "verse": 38,
                            "text": "ፈረሰኞችም የንጉሡን ትእዛዝ ይፈጽሙ ዘንድ ቸኩለው ወጡ። ዐዋጁም በሱሳ ከተማ ተነገረ።"
                        },
                        {
                            "verse": 39,
                            "text": "መርዶክዮስም ልብሰ መንግሥት ለብሶ፥ የወርቅ አክሊልም ደፍቶ፥ ከሐምራዊ ግምጃ የተሠራ መጐናጸፊያም ተጐናጽፎ ወጣ፤ በሱሳ ከተማ የነበሩትም አይተው ደስ አላቸው።"
                        },
                        {
                            "verse": 40,
                            "text": "ለአይሁድም ብርሃንና ደስታ ሆነ።"
                        },
                        {
                            "verse": 41,
                            "text": "ትእዛዙም በታወጀበት፥ ደብዳቤውም በተገኘበት አውራጃና ከተማ ሁሉ ለአይሁድ ደስታና ተድላ፥ የግብዣም ቀን፥ መልካምም ቀን ሆነ። ከአሕዛብም ብዙዎች አይሁድን ስለ ፈሩ ተገዝረው አይሁድ ሆኑ።"
                        }
                    ]
                }
            ]
        },
        {
            "chapter": 9,
            "sections": [
                {
                    "title": "አይሁድ ጠላቶቻቸውን እንደ ተበቀሉ",
                    "verses": [
                        {
                            "verse": 1,
                            "text": "አዳር በሚባለውም በዐሥራ ሁለተኛው ወር ከወሩም በዐሥራ ሦስተኛው ቀን ንጉሡ የጻፈው ደብዳቤ ደረሰ።"
                        },
                        {
                            "verse": 2,
                            "text": "በዚያችም ቀን የአይሁድ ጠላቶች ጠፉ። ስለፈሩአቸውም አይሁድን የሚቃወም ሰው አልነበረም።"
                        },
                        {
                            "verse": 3,
                            "text": "መርዶክዮስን መፍራትም በላያቸው ስለ ወደቀ በየሀገሩ የነበሩ አዛውንትና ሹሞች፥ አለቆችም፥ የንጉሡም ጸሓፊዎች ሁሉ አይሁድን አከበሩ።"
                        },
                        {
                            "verse": 4,
                            "text": "መርዶክዮስ በመንግሥቱ ሁሉ ይከበር ዘንድ የንጉሡ ደብዳቤ ያስገድድ ነበርና፤"
                        },
                        {
                            "verse": 5,
                            "text": "አይሁድም ጠላቶቻቸውን ሁሉ በሰይፍ እየመቱ ገደሉአቸው፤ አጠፉአቸውም፤ በሚጠሉአቸውም ላይ እንደ ወደዱ አደረጉባቸው።"
                        },
                        {
                            "verse": 6,
                            "text": "አይሁድም በሱሳ ከተማ አምስት መቶ ያህል ሰዎችን ገደሉ፤ አጠፉም።"
                        },
                        {
                            "verse": 7,
                            "text": "ፈርሰኔስ፥ ደልፎን፥ ፋስጋ፤"
                        },
                        {
                            "verse": 8,
                            "text": "ፋርዳታ፥ በርያ፥ ሰርበካ፤"
                        },
                        {
                            "verse": 9,
                            "text": "መርመሲማ፥ ሩፋዮስ፥ አርሳዮስ፥ ዛቡታዮስ የሚባሉትን፥"
                        },
                        {
                            "verse": 10,
                            "text": "የቡጊያዊው የሐመዳቱን ልጅ የአይሁድን ጠላት የሐማን ዐሥሩን ልጆች ገደሉ፤ በዚያም ቀን ገንዘባቸውን ሁሉ ዘረፉ።"
                        },
                        {
                            "verse": 11,
                            "text": "በሱሳ ከተማ የተገደሉት ሰዎች ቍጥርም ወደ ንጉሡ ተላለፈ።"
                        },
                        {
                            "verse": 12,
                            "text": "ንጉሡም ንግሥቲቱን አስቴርን፥ “አይሁድ በሱሳ ከተማ አምስት መቶ ሰዎችን ገደሉ፤ አጠፉአቸውም፤ በቀሩትስ በንጉሡ ሀገሮች እንዴት አድርገው ይሆን? እንግዲህስ ይደረግልሽ ዘንድ የምትፈልጊው ምንድን ነው?” አላት።"
                        },
                        {
                            "verse": 13,
                            "text": "አስቴርም፥ “አይሁድ ነገ ደግሞ እንዲሁ እንዲያደርጉ፥ ዐሥሩንም የሐማ ልጆች በግንድ ላይ እንዲሰቅሉ ይፈቀድላቸው፤” አለች።"
                        },
                        {
                            "verse": 14,
                            "text": "ንጉሡም ይህ ይደረግ ዘንድ ፈቀደ፤ በከተማ ለሚኖሩ አይሁድም የሐማን ልጆች አስከሬን ይሰቅሉ ዘንድ አዘዘ።"
                        },
                        {
                            "verse": 15,
                            "text": "አይሁድም አዳር በሚባለው ወር በዐሥራ አራተኛው ቀን በሱሳ ተሰብስበው ሦስት መቶ ያህል ሰዎችን ገደሉ፤ ነገር ግን ንብረታቸውን አልዘረፉም።"
                        },
                        {
                            "verse": 16,
                            "text": "የቀሩትም በንጉሡ ሀገር ያሉ አይሁድ ተሰብስበው እርስ በርሳቸው ተረዳዱ፤ ከጠላቶቻቸውም ዐረፉ፤ ከሚጠሉአቸውም አዳር በሚባለው ወር በዐሥራ ሦስተኛው ቀን ዐሥራ አምስት ሺህ ገደሉ፤ ነገር ግን የዘረፉት የለም።"
                        },
                        {
                            "verse": 17,
                            "text": "በዚያም ወር በዐሥራ አራተኛው ቀን ዐረፉ፤ ያችንም ቀን ከግብዣና ከደስታም ጋር የዕረፍት ቀን አደረጓት።"
                        },
                        {
                            "verse": 18,
                            "text": "በሱሳ ከተማ የነበሩት አይሁድ ግን በዐሥራ አራተኛው ቀን ተሰብስበው ዐረፉ፤ በዐሥራ አምስተኛውም ቀን በዓልና ደስታ አደረጉ።"
                        },
                        {
                            "verse": 19,
                            "text": "ስለዚህ በገጠር መንደሮች ተበታትነው የሚኖሩ አይሁድ አዳር በሚባለው ወር ዐሥራ አራተኛውን ቀን የደስታና የመጠጥ፥ የመልካምም ቀን፥ እርስ በርሳቸውም ስጦታ የሚሰጣጡበት ቀን ያደርጉታል።"
                        }
                    ]
                },
                {
                    "title": "የፉሪም በዓል",
                    "verses": [
                        {
                            "verse": 20,
                            "text": "መርዶክዮስም ይህን ነገር በመጽሐፍ ጻፈው፤ በንጉሡም በአርጤክስስ ሀገሮች ሁሉ፥ በሩቅም በቅርብም ላሉት ሁሉ ላከው።"
                        },
                        {
                            "verse": 21,
                            "text": "በየዓመቱም አዳር በሚባለው ወር ዐሥራ አራተኛውንና ዐሥራ አምስተኛውን ቀን የደስታ ቀኖች አድርገው ይጠብቋቸው ዘንድ፥"
                        },
                        {
                            "verse": 22,
                            "text": "በእነዚያ ወራት አይሁድ ከጠላቶቻቸው ዕረፍትን አግኝተዋልና፥ አዳር የተባለውም ወር ከኀዘን ወደ ደስታ፥ ከልቅሶም ወደ መልካም ቀን የተለወጠበት የግብዣና የደስታም ቀን፥ ለወዳጆቻቸውና ለድኆችም ስጦታ የሚልኩበት ቀን ነውና።"
                        },
                        {
                            "verse": 23,
                            "text": "አይሁድም መርዶክዮስ እንደ ጻፈላቸው ተቀበሉት፤"
                        },
                        {
                            "verse": 24,
                            "text": "መቄዶንያዊው የሐመዳቱ ልጅ ሐማም አይሁድን በተንኰል ያጠፋ ዘንድ ተዋግቶአቸው ነበር፤ ዐዋጅም ዐውጆ ነበር፤ ዕጣም ጥሎ ነበር።"
                        },
                        {
                            "verse": 25,
                            "text": "እንዲሁም ወደ ንጉሡ ገብቶ መርዶክዮስን ይሰቅለው ዘንድ ጠይቆ ነበር፤ ነገር ግን በአይሁድ ላይ የተተነኰለው ክፉ ተንኰል በራሱ ላይ ተመለሰ። እርሱም ልጆቹም ተሰቀሉ።"
                        },
                        {
                            "verse": 26,
                            "text": "ስለዚህም እነዚህ ቀኖች ዕጣ ስለ ተጣለባቸው ፉሪም ተባሉ። በዚችም ደብዳቤ ስለ ተጻፈው ቃል ሁሉ፥ በውስጥዋም ስለ ተገኘውና ስላገኙአቸውም ነገሮች ሁሉ በቋንቋቸው ፉሪም ይሏቸዋል።"
                        },
                        {
                            "verse": 27,
                            "text": "አይሁድም ለራሳቸው፥ ለዘራቸውና ከእነርሱ ጋር አንድ ለሚሆኑ ሁሉ ከዚህ ሥርዐት እንዳይወጡ የተጻፈውን ተቀበሉ። እነዚህም ቀኖች በየትውልዳቸውና በየወገናቸው፥ በየሀገራቸውም፥ በየከተማቸውም ለዘለዓለም የታሰቡና የተከበሩ ይሆናሉ።"
                        },
                        {
                            "verse": 28,
                            "text": "እነዚህም የፉሪም ቀኖች ሁልጊዜ ይከበራሉ፤ መታሰቢያቸውም በትውልድ ሁሉ አይደመሰስም።"
                        },
                        {
                            "verse": 29,
                            "text": "የአሚናዳብም ልጅ ንግሥቲቱ አስቴርና አይሁዳዊው መርዶክዮስ ያደረጉትን ሁሉ ጻፉ። የፉሪምንም ደብዳቤ አጸኑ።"
                        },
                        {
                            "verse": 30,
                            "text": "ደብዳቤዎቹንም በአርጤክስስ መንግሥት በመቶ ሃያ ሰባቱ ሀገሮች ወዳሉ አይሁድ ሁሉ በሰላምና በእውነት ቃል ላኩ።"
                        },
                        {
                            "verse": 31,
                            "text": "እነዚህንም የፉሪም ቀኖች መርዶክዮስና ንግሥቲቱ አስቴር ለራሳቸው የጾም ቀን አደረጓቸው፤ በሕይወታቸውና በምክራቸውም ማሉ።"
                        },
                        {
                            "verse": 32,
                            "text": "አስቴርም ይህን ነገር በትእዛዝ አጸናችው፤ ለመታሰቢያም ተጻፈ።"
                        }
                    ]
                }
            ]
        },
        {
            "chapter": 10,
            "sections": [
                {
                    "title": null,
                    "verses": [
                        {
                            "verse": 1,
                            "text": "ንጉሡም አርጤክስስ በመንግሥቱ በምድርና በባሕር ላይ ግብር ጣለ።"
                        },
                        {
                            "verse": 2,
                            "text": "የኀይሉና የብርታቱ፥ የሀብቱና የመንግሥቱ ክብር እነሆ በፋርስና በሜዶን ነገሥታት ታሪክ መጽሐፍ ለመታሰቢያ ተጻፈ።"
                        },
                        {
                            "verse": 3,
                            "text": "አይሁዳዊውም መርዶክዮስ ለንጉሡ ለአርጤክስስ በማዕረግ ሁለተኛ ነበረ፤ በመንግሥቱም ታላቅ ሰው ነበረ፤ በአይሁድም የከበረ ነበረ፤ በወንድሞችም ዘንድ የተወደደ፥ ለሕዝቡም ሁሉ መልካምን የሚያደርግ ነበረ።"
                        },
                        {
                            "verse": 4,
                            "text": "መርዶክዮስም፥ “ይህ ነገር በእግዚአብሔር ፈቃድ ተደረገ።"
                        },
                        {
                            "verse": 5,
                            "text": "የዚያ ሕልም ጊዜው አላለፈምና ስለዚህ ነገር ያየሁት የሕልሜን ነገር አሰብሁ” አለ።"
                        },
                        {
                            "verse": 6,
                            "text": "ፀሐይና ብርሃን የወጣባት፥ ብዙው ውኃም የተገኘባት ወንዝ የሆነች ያች ትንሿ የውኃ ምንጭ ንጉሥ ያገባት፥ ንግሥትም ያደረጋት አስቴር ናት።"
                        },
                        {
                            "verse": 7,
                            "text": "እነዚያ ሁለቱ ዘንዶዎችም ሐማና እኔ ነን።"
                        },
                        {
                            "verse": 8,
                            "text": "የአይሁድንም ስም ያጠፉ ዘንድ የተሰበሰቡት አሕዛብ ናቸው።"
                        },
                        {
                            "verse": 9,
                            "text": "ወደ እግዚአብሔርም የጮኹ፥ ከመከራውም የዳኑ ወገኖች እስራኤል ናቸው።” እግዚአብሔርም ወገኖቹን ከመከራው አዳናቸው፤ እግዚአብሔርም ከመከራው ሁሉ አዳነን፤ እግዚአብሔርም በሕዝቡ ዘንድ እንደዚህ ያልተደረገ ታላቅ ድንቅና ብዙ ታምራትን አደረገ።"
                        },
                        {
                            "verse": 10,
                            "text": "ስለዚህም ነገር ሁለት ዕጣ አደረገ፤ አንዱ ለእግዚአብሔር ወገኖች ነው፤ ሁለተኛውም ለአሕዛብ ነው፤"
                        },
                        {
                            "verse": 11,
                            "text": "እነዚያም ሁለት ዕጣዎች በቍርጥ ፍርድ ቀንና ሰዓት በእግዚአብሔር ፈቃድ በአሕዛብ ሁሉ ላይ ደረሱ።"
                        },
                        {
                            "verse": 12,
                            "text": "እግዚአብሔርም ወገኖቹን አሰባቸው፤ ርስቱንም አነጻ።"
                        },
                        {
                            "verse": 13,
                            "text": "እነዚያም ቀኖች አዳር የተባለው ወር በባተ በዐሥራ አራተኛውና በዐሥራ አምስተኛው ቀን በእግዚአብሔር ፊት በደስታ ተሰብስበው በትውልዳቸው በእስራኤል ዘንድ ለዘለዓለሙ የሚያከብሩአቸው ሆኑ።"
                        }
                    ]
                }
            ]
        },
        {
            "chapter": 11,
            "sections": [
                {
                    "title": null,
                    "verses": [
                        {
                            "verse": 1,
                            "text": "ጰጠሎሜዎስና ቀለዮጳጥራ በነገሡ በአራተኛው ዓመት፥ ካህንና ሌዊ ነኝ ያለው ዞሲጢዮስና ልጁ ጰጠሎሜዎስ በኢየሩሳሌም ከሚኖሩት አንዱ የጰጠሎሜዎስ ልጅ ሊሲማኮስ ተረጐማት ያሏትን የፉሪምን መልእክት አመጡ።"
                        }
                    ]
                }
            ]
        }
    ]
}
