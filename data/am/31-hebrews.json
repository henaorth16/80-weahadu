{
  "book_number": 31,
  "book_name_am": "ወደ ዕብራውያን",
  "book_name_en": "Hebrews",
  "chapters": [
    {
      "chapter": 1,
      "verses": [
        {
          "verse": "1",
          "text": "ከጥንት ዠምሮ እግዚአብሔር በብዙ ዐይነትና በብዙ ጐዳና ለአባቶቻችን በነቢያት ተናግሮ፥"
        },
        {
          "verse": "2",
          "text": "ዅሉን ወራሽ ባደረገው ደግሞም ዓለማትን በፈጠረበት በልጁ በዚህ ዘመን መጨረሻ ለእኛ ተናገረን፤"
        },
        {
          "verse": "3",
          "text": "ርሱም የክብሩ መንጸባረቅና የባሕርዩ ምሳሌ ኾኖ፥ዅሉን በሥልጣኑ ቃል እየደገፈ፥ኀጢአታችንን በራሱ  ካነጻ በዃላ፥በሰማያት በግርማው ቀኝ ተቀመጠ፤"
        },
        {
          "verse": "4",
          "text": "ከመላእክት ይልቅ እጅግ የሚበልጥ ስምን በወረሰ መጠን፥እንዲሁ ከነርሱ አብዝቶ ይበልጣል።"
        },
        {
          "verse": "5",
          "text": "ከመላእክትስ፦አንተ ልጄ ነኽ፥እኔ ዛሬ ወልጄኻለኹ፥ደግሞም፦እኔ አባት እኾነዋለኹ ርሱም ልጅ ይኾነ ኛል"
        },
        {
          "verse": "6",
          "text": "ያለው ከቶ ለማን ነው፧ደግሞም በኵርን ወደ ዓለም ሲያገባ፦የእግዚአብሔር መላእክት ዅሉም ለርሱ ይ ስገዱ ይላል።"
        },
        {
          "verse": "7",
          "text": "ስለ መላእክትም፦መላእክቱን መናፍስት፥አገልጋዮቹንም የእሳት ነበልባል የሚያደርግ ይላል፤"
        },
        {
          "verse": "8",
          "text": "ስለ ልጁ ግን፦አምላክ ሆይ፥ዙፋንኽ እስከ ዘለዓለም ድረስ ይኖራል፤የመንግሥትኽ በትር የቅንነት በ ትር ነው።"
        },
        {
          "verse": "9",
          "text": "ጽድቅን ወደድኽ፥ዐመፅንም ጠላኽ፤ስለዚህ፥እግዚአብሔር አምላክኽ ከጓደኛዎችኽ ይልቅ በደስታ ዘይት  ቀባኽ ይላል።"
        },
        {
          "verse": "10",
          "text": "ደግሞ፦ጌታ ሆይ፥አንተ ከጥንት ምድርን መሠረትኽ፥ሰማዮችም የእጆችኽ ሥራ ናቸው፤"
        },
        {
          "verse": "11",
          "text": "እነርሱም ይጠፋሉ አንተ ግን ጸንተኽ ትኖራለኽ፤ዅሉም እንደ ልብስ ያረጃሉ፥"
        },
        {
          "verse": "12",
          "text": "እንደ መጐናጸፊያም ትጠቀልላቸዋለኽ ይለወጡማል፤አንተ ግን አንተ ነኽ፥ዓመቶችኽም ከቶ አያልቁም  ይላል።"
        },
        {
          "verse": "13",
          "text": "ነገር ግን፥ከመላእክት፦ጠላቶችኽን የእግርኽ መረገጫ እስካደርግልኽ ድረስ በቀኜ ተቀመጥ"
        },
        {
          "verse": "14",
          "text": "ከቶ ለማን ብሏል፧ዅሉ መዳንን ይወርሱ ዘንድ ስላላቸው ለማገዝ የሚላኩ የሚያገለግሉም መናፍስት  አይደሉምን፧"
        }
      ]
    },
    {
      "chapter": 2,
      "verses": [
        {
          "verse": "1",
          "text": "ስለዚህ፥ከሰማነው ነገር ምናልባት እንዳንወሰድ፥ለርሱ አብልጠን ልንጠነቀቅ ያስፈልገናል።"
        },
        {
          "verse": "2",
          "text": "በመላእክት የተነገረው ቃል ጽኑ ከኾነ፥መተላለፍና አለመታዘዝም ዅሉ የጽድቅን ብድራት ከተቀበለ፥እ ኛስ እንዲህ ያለውን ታላቅ መዳን ቸል ብንለው፥እንዴት እናመልጣለን፧"
        },
        {
          "verse": "3",
          "text": "ይህ በጌታ በመዠመሪያ የተነገረ ነበርና፥የሰሙትም ለእኛ አጸኑት፥"
        },
        {
          "verse": "4",
          "text": "እግዚአብሔርም ርሱ ራሱ እንደ ፈቀደ በምልክትና በድንቅ ነገር በልዩ ልዩ ተኣምራትም፥መንፈስ ቅዱ ስንም በማደል ዐብሮ መሰከረለት።"
        },
        {
          "verse": "5",
          "text": "ስለ ርሱ የምንናገርበትን የሚመጣውን ዓለም ለመላእክት ያስገዛው አይደለምና።"
        },
        {
          "verse": "6",
          "text": "ነገር ግን፥አንዱ ባንድ ስፍራ፦ታስበው ዘንድ ሰው ምንድር ነው፧ወይስ ትጐበኘው ዘንድ የሰው ልጅ  ምንድር ነው፧"
        },
        {
          "verse": "7",
          "text": "ከመላእክት ይልቅ በጥቂት አሳነስኸው፤የክብርና የምስጋና ዘውድ ጫንኽለት፥በእጆችኽም ሥራ ላይ ሾም ኸው፤"
        },
        {
          "verse": "8",
          "text": "ዅሉን ከእግሮቹ በታች አስገዛኽለት ብሎ መሰከረ።ዅሉን ከርሱ በታች ባስገዛ ጊዜ ያልተገዛለት ምን ም አልተወምና።አኹን ግን ዅሉ እንደ ተገዛለት ገና አናይም፤"
        },
        {
          "verse": "9",
          "text": "ነገር ግን፥በእግዚአብሔር ጸጋ ስለ ሰው ዅሉ ሞትን ይቀምስ ዘንድ፥ከመላእክት ይልቅ በጥቂት አንሶ  የነበረውን ኢየሱስን ከሞት መከራ የተነሣ የክብርና የምስጋናን ዘውድ ተጭኖ እናየዋለን።"
        },
        {
          "verse": "10",
          "text": "ብዙ ልጆችን ወደ ክብር ሲያመጣ የመዳናቸውን ራስ በመከራ ይፈጽም ዘንድ፥ከርሱ የተነሣ ዅሉ በር ሱም ዅሉ ለኾነ፥ለርሱ ተገብቶታልና።"
        },
        {
          "verse": "11-12",
          "text": "የሚቀድሰውና የሚቀደሱት ዅሉ ካንድ ናቸውና፤"
        },
        {
          "verse": "13",
          "text": "ስለዚህም ምክንያት፦ስምኽን ለወንድሞቼ እነግራቸዋለኹ በማኅበርም መካከል በዜማ አመሰግንኻለኹ፤ደ ግሞም፦እኔ በርሱ እታመናለኹ፤ደግሞም፦እንሆኝ እኔን እግዚአብሔር የሰጠኝንም ልጆች ሲል ወንድሞች ብ ሎ ሊጠራቸው አያፍርም።"
        },
        {
          "verse": "14-15",
          "text": "እንግዲህ ልጆቹ በሥጋና በደም ስለሚካፈሉ፥ርሱ ደግሞ በሞት ላይ ሥልጣን ያለውን በሞት እንዲሽ ር፥ይኸውም ዲያብሎስ ነው፥በሕይወታቸውም ዅሉ ስለ ሞት ፍርሀት በባርነት ይታሰሩ የነበሩትን ዅሉ ነ ጻ እንዲያወጣ፥በሥጋና በደም እንዲሁ ተካፈለ።"
        },
        {
          "verse": "16",
          "text": "የአብርሃምን ዘር ይዟል እንጂ የያዘው የመላእክትን አይደለም።"
        },
        {
          "verse": "17",
          "text": "ስለዚህ፥የሕዝብን ኀጢአት ለማስተስረይ፥ለእግዚአብሔር በኾነው ነገር ዅሉ የሚምርና የታመነ ሊቀ  ካህናት እንዲኾን፥በነገር ዅሉ ወንድሞቹን ሊመስል ተገባው።"
        },
        {
          "verse": "18",
          "text": "ርሱ ራሱ ተፈትኖ መከራን ስለ ተቀበለ የሚፈተኑትን ሊረዳቸው ይችላልና።"
        }
      ]
    },
    {
      "chapter": 3,
      "verses": [
        {
          "verse": "1",
          "text": "ስለዚህ፥ከሰማያዊው ጥሪ ተካፋዮች የኾናችኹ ቅዱሳን ወንድሞች ሆይ፥የሃይማኖታችንን ሐዋርያና ሊቀ  ካህናት ኢየሱስ ክርስቶስን ተመልከቱ፤"
        },
        {
          "verse": "2",
          "text": "ሙሴ ደግሞ በቤቱ ዅሉ የታመነ እንደ ኾነ፥ርሱ ለሾመው የታመነ ነበረ።"
        },
        {
          "verse": "3",
          "text": "ቤትን የሚያዘጋጀው ከቤቱ ይልቅ የሚበልጥ ክብር እንዳለው መጠን፥እንዲሁ ርሱ ከሙሴ ይልቅ የሚበል ጥ ክብር የተገባው ኾኖ ተቈጥሯልና።"
        },
        {
          "verse": "4",
          "text": "እያንዳንዱ ቤት ባንድ ሰው ተዘጋጅቷልና፥ዅሉን ያዘጋጀ ግን እግዚአብሔር ነው።"
        },
        {
          "verse": "5",
          "text": "ሙሴስ በዃላ ስለሚነገረው ነገር ምስክር ሊኾን በቤቱ ዅሉ እንደ ሎሌ የታመነ ነበረ፥ክርስቶስ ግን  እንደ ልጅ በቤቱ ላይ የታመነ ነው፤"
        },
        {
          "verse": "6",
          "text": "እኛም የምንደፍርበትን የምንመካበትንም ተስፋ እስከ መጨረሻው አጽንተን ብንጠብቅ ቤቱ ነን።"
        },
        {
          "verse": "7",
          "text": "ስለዚህ፥መንፈስ ቅዱስ እንደሚል፦"
        },
        {
          "verse": "8-9",
          "text": "ዛሬ ድምፁን ብትሰሙት፥አባቶቻችኹ እኔን የፈተኑበት፣የመረመሩበትም፥አርባ ዓመትም ሥራዬን ያዩበት ፥በምድረ በዳ፣በፈተና ቀን በማስመረር እንደ ኾነ፥ልባችኹን እልከኛ አታድርጉ።"
        },
        {
          "verse": "10",
          "text": "ስለዚህ፥ያን ትውልድ ተቈጥቼ፦ዘወትር በልባቸው ይስታሉ መንገዴን ግን አላወቁም አልኹ፤"
        },
        {
          "verse": "11",
          "text": "እንዲሁ፦ወደ ዕረፍቴ አይገቡም ብዬ በቍጣዬ ማልኹ።"
        },
        {
          "verse": "12",
          "text": "ወንድሞች ሆይ፥ምናልባት ሕያው እግዚአብሔርን የሚያስክዳችኹ ክፉና የማያምን ልብ ከእናንተ ባንዳ ችኹ እንዳይኖር ተጠንቀቁ፤"
        },
        {
          "verse": "13",
          "text": "ነገር ግን፥ከእናንተ ማንም በኀጢአት መታለል እልከኛ እንዳይኾን፥ዛሬ ተብሎ ሲጠራ ሳለ፥በያንዳን ዱ ቀን ርስ በርሳችኹ ተመካከሩ፤"
        },
        {
          "verse": "14",
          "text": "የመዠመሪያ እምነታችንን እስከ መጨረሻው አጽንተን ብንጠብቅ፥የክርስቶስ ተካፋዮች ኾነናልና፤"
        },
        {
          "verse": "15",
          "text": "እየተባለ፦ዛሬ ድምፁን ብትሰሙት፥በማስመረር እንደ ኾነ ልባችኹን እልከኛ አታድርጉ።"
        },
        {
          "verse": "16",
          "text": "ሰምተው ያስመረሩት እነማን ነበሩ፧በሙሴ ተመርተው ከግብጽ የወጡ ዅሉ አይደሉምን፧"
        },
        {
          "verse": "17",
          "text": "አርባ ዓመትም የተቈጣባቸው እነማን ነበሩ፧ሬሳቸው በምድረ በዳ የወደቀ፥ኀጢአትን ያደረጉት እነር ሱ አይደሉምን፧"
        },
        {
          "verse": "18",
          "text": "ካልታዘዙትም በቀር ወደ ዕረፍቱ እንዳይገቡ የማለባቸው እነማን ነበሩ፧"
        },
        {
          "verse": "19",
          "text": "ባለማመናቸውም ጠንቅ ሊገቡ እንዳልተቻላቸው እናያለን።"
        }
      ]
    },
    {
      "chapter": 4,
      "verses": [
        {
          "verse": "1",
          "text": "እንግዲህ ወደ ዕረፍቱ ለመግባት ተስፋ ገና ቀርቶልን ከኾነ፥ምናልባት ከእናንተ ማንም የማይበቃ መ ስሎ እንዳይታይ እንፍራ።"
        },
        {
          "verse": "2",
          "text": "ለእነዚያ ደግሞ እንደ ተነገረ ለእኛ የምሥራች ተሰብኮልናልና፤ዳሩ ግን የሰሙት ቃል ከሰሚዎቹ ጋራ  በእምነት ስላልተዋሐደ አልጠቀማቸውም።"
        },
        {
          "verse": "3",
          "text": "ሥራው ዓለም ከተፈጠረ ዠምሮ ምንም እንኳ ቢፈጸም፦እንዲህ፦ወደ ዕረፍቴ አይገቡም ብዬ በቍጣዬ ማል ኹ እንዳለ፥እኛስ ያመን፟ ወደ ዕረፍቱ እንገባለን።"
        },
        {
          "verse": "4",
          "text": "ስለ ሰባተኛው ቀን ባንድ ስፍራ፦እግዚአብሔርም በሰባተኛው ቀን ከሥራው ዅሉ ዐረፈ ብሏልና፤"
        },
        {
          "verse": "5",
          "text": "በዚህ ስፍራም ደግሞ፦ወደ ዕረፍቴ አይገቡም።"
        },
        {
          "verse": "6",
          "text": "እንግዲህ አንዳንዶች በዚያ እንዲገቡ ስለ ቀሩ፥ቀድሞም የምሥራች የተሰበከላቸው ባለመታዘዝ ጠንቅ  ስላልገቡ።"
        },
        {
          "verse": "7",
          "text": "ዛሬ ድምፁን ብትሰሙት ልባችኹን እልከኛ አታድርጉ በፊት እንደ ተባለ፥ይህን ከሚያኽል ዘመን በዃላ  በዳዊት ሲናገር።ዛሬ ብሎ አንድ ቀን እንደ ገና ይቀጥራል።"
        },
        {
          "verse": "8",
          "text": "ኢያሱ አሳርፏቸው ኖሮ ቢኾንስ፥ከዚያ በዃላ ስለ ሌላ ቀን ባልተናገረ ነበር።"
        },
        {
          "verse": "9",
          "text": "እንግዲያስ የሰንበት ዕረፍት ለእግዚአብሔር ሕዝብ ቀርቶላቸዋል።"
        },
        {
          "verse": "10",
          "text": "ወደ ዕረፍቱ የገባ፥እግዚአብሔር ከሥራው እንዳረፈ፥ርሱ ደግሞ ከሥራው ዐርፏልና።"
        },
        {
          "verse": "11",
          "text": "እንግዲህ እንደዚያ እንደ አለመታዘዝ ምሳሌ ማንም እንዳይወድቅ ወደዚያ ዕረፍት ለመግባት እንትጋ ።"
        },
        {
          "verse": "12",
          "text": "የእግዚአብሔር ቃል ሕያው ነውና፥የሚሠራም፥ኹለትም አፍ ካለው ሰይፍ ዅሉ ይልቅ የተሳለ ነው፥ነፍ ስንና መንፈስንም ዥማትንና ቅልጥምንም እስኪለይ ድረስ ይወጋል፥የልብንም ስሜትና ዐሳብ ይመረምራል፤"
        },
        {
          "verse": "13",
          "text": "እኛን በሚቈጣጠር በርሱ ዐይኖቹ ፊት ዅሉ ነገር የተራቈተና የተገለጠ ነው እንጂ፥በርሱ ፊት የተ ሰወረ ፍጥረት የለም።"
        },
        {
          "verse": "14",
          "text": "እንግዲህ በሰማያት ያለፈ ትልቅ ሊቀ ካህናት የእግዚአብሔር ልጅ ኢየሱስ ስላለን፥ጸንተን ሃይማኖ ታችንን እንጠብቅ።"
        },
        {
          "verse": "15",
          "text": "ከኀጢአት በቀር በነገር ዅሉ እንደ እኛ የተፈተነ ነው እንጂ፥በድካማችን ሊራራልን የማይችል ሊቀ  ካህናት የለንም።"
        },
        {
          "verse": "16",
          "text": "እንግዲህ ምሕረትን እንድንቀበል በሚያስፈልገንም ጊዜ የሚረዳንን ጸጋ እንድናገኝ ወደጸጋው ዙፋን  በእምነት እንቅረብ።"
        }
      ]
    },
    {
      "chapter": 5,
      "verses": [
        {
          "verse": "1",
          "text": "ሊቀ ካህናት ዅሉ ስለ ኀጢአት መባንና መሥዋዕትን ሊያቀርብ ከሰው ተመርጦ ለእግዚአብሔር በኾነው  ነገር ዅሉ ስለ ሰው ይሾማልና፤"
        },
        {
          "verse": "2",
          "text": "ርሱ ራሱም ደግሞ ድካምን ስለሚለብስ፥ላልተማሩትና ለሚስቱት ሊራራላቸው ይችላል፤"
        },
        {
          "verse": "3",
          "text": "በዚህም ምክንያት ስለ ሕዝብ እንደሚያቀርብ እንዲሁ ስለ ራሱ ደግሞ መሥዋዕትን ስለ ኀጢአት ሊያቀ ርብ ይገ፟ባ፟ዋል።"
        },
        {
          "verse": "4",
          "text": "እንደ አሮንም በእግዚአብሔር ከተጠራ በቀር ማንም ክብሩን ለራሱ የሚወስድ የለም።"
        },
        {
          "verse": "5",
          "text": "እንዲሁ ክርስቶስ ደግሞ ሊቀ ካህናት ሊኾን ራሱን አላከበረም ነገር ግን፦አንተ ልጄ ነኽ እኔ ዛሬ  ወልጄኻለኹ ያለው ርሱ ነው፤"
        },
        {
          "verse": "6",
          "text": "እንደዚህም በሌላ ስፍራ ደግሞ፦አንተ እንደ መልከ ጼዴቅ ሹመት ለዘለዓለም ካህን ነኽ ይላል።"
        },
        {
          "verse": "7",
          "text": "ርሱም በሥጋው ወራት ከሞት ሊያድነው ወደሚችል ከብርቱ ጩኸትና ከንባ ጋራ ጸሎትንና ምልጃን አቀረ በ፥እግዚአብሔርንም ስለ መፍራቱ ተሰማለት፤"
        },
        {
          "verse": "8",
          "text": "ምንም ልጅ ቢኾን፥ከተቀበለው መከራ መታዘዝን ተማረ፤"
        },
        {
          "verse": "9-10",
          "text": "ከተፈጸመም በዃላ በእግዚአብሔር እንደ መልከ ጼዴቅ ሹመት ሊቀ ካህናት ተብሎ ስለ ተጠራ፥ለሚታ ዘዙለት ዅሉ የዘለዓለም መዳን ምክንያት ኾነላቸው።"
        },
        {
          "verse": "11",
          "text": "ስለ ርሱም የምንናገረው ብዙ ነገር አለን፥ዦሮዎቻችኹም ስለ ፈዘዙ በቃል ልንተረጕመው ጭንቅ ነው ።"
        },
        {
          "verse": "12",
          "text": "ከጊዜው የተነሣ አስተማሪዎች ልትኾኑ ሲገባችኹ፥አንድ ሰው ስለእግዚአብሔር ቃላት መዠመሪያ ያለው ን የሕፃንነትን ትምህርት እንዲያስተምራችኹ እንደ ገና ያስፈልጋችዃልና፤የሚያስፈልጋችኹም ወተት ነው  እንጂ ጠንካራ ምግብ አይደለም።"
        },
        {
          "verse": "13",
          "text": "ወተት የሚጋት ዅሉ ሕፃን ስለ ኾነ የጽድቅን ቃል አያውቅምና፤"
        },
        {
          "verse": "14",
          "text": "ጠንካራ ምግብ ግን መልካሙንና ክፉውን ለመለየት በሥራቸው የለመደ ልቡና ላላቸው ለፍጹማን ሰዎች  ነው።"
        }
      ]
    },
    {
      "chapter": 6,
      "verses": [
        {
          "verse": "1-2",
          "text": "ስለዚህ፥የክርስቶስን ነገር መዠመሪያ የሚናገረውን ቃል ትተን ወደ ፍጻሜ እንኺድ፤መሠረትን ደግመ ን አንመሥርት፥ርሱም ከሞተ ሥራ ንስሓና በእግዚአብሔር እምነት፥ስለ ጥምቀቶችና እጆችንም ስለ መጫን  ስለሙታንም ትንሣኤ ስለዘለዓለም ፍርድም ትምህርት ነው።"
        },
        {
          "verse": "3",
          "text": "እግዚአብሔርም ቢፈቅድ ይህን እናደርጋለን።"
        },
        {
          "verse": "4",
          "text": "አንድ ጊዜ ብርሃን የበራላቸውን ሰማያዊውንም ስጦታ የቀመሱትን ከመንፈስ ቅዱስም ተካፋዮች ኾነው  የነበሩትን"
        },
        {
          "verse": "5",
          "text": "መልካሙንም የእግዚአብሔርን ቃልና ሊመጣ ያለውን የዓለም ኀይል የቀመሱትን"
        },
        {
          "verse": "6",
          "text": "በዃላም የካዱትን እንደገና ለንስሓ እነርሱን ማደስ የማይቻል ነው፤ለራሳቸው የእግዚአብሔርን ልጅ  ይሰቅሉታልና፥ያዋርዱትማልና።"
        },
        {
          "verse": "7",
          "text": "ብዙ ጊዜ በርሷ ላይ የሚወርደውን ዝናብ የምትጠጣ መሬት፥ለሚያርሷትም ደግሞ የምትጠቅምን አትክልት  የምታበቅል፥ከእግዚአብሔር በረከትን ታገኛለችና፤"
        },
        {
          "verse": "8",
          "text": "ሾኽና ኵርንችትን ግን ብታወጣ፥የተጣለች ናት ለመረገምም ትቀርባለች፥መጨረሻዋም መቃጠል ነው።"
        },
        {
          "verse": "9",
          "text": "ስለ እናንተ ግን፥ወዳጆች ሆይ፥ምንም እንኳ እንዲሁ ብንናገር፥አብልጦ የሚሻለውና ለመዳን የሚኾነው  እንዲኾንላችኹ ተረድተናል።"
        },
        {
          "verse": "10",
          "text": "እግዚአብሔር፥ቅዱሳንን ስላገለገላችኹ እስከ አኹንም ስለምታገለግሏቸው፥ያደረጋችኹትን ሥራ ለስሙም  ያሳያችኹትን ፍቅር ይረሳ ዘንድ ዐመፀኛ አይደለምና።"
        },
        {
          "verse": "11-12",
          "text": "በእምነትና በትዕግሥትም የተስፋውን ቃል የሚወርሱትን እንድትመስሉ እንጂ ዳተኛዎች እንዳትኾኑ፥ ተስፋ እስኪሞላ ድረስ እያንዳንዳችኹ ያን ትጋት እስከ መጨረሻ እንድታሳዩ እንመኛለን።"
        },
        {
          "verse": "13-14",
          "text": "እግዚአብሔርም ለአብርሃም ተስፋ በሰጠው ጊዜ፦በእውነት እየባረክኹ እባርክኻለኹ እያበዛኹም አበ ዛኻለኹ ብሎ፥ከርሱ በሚበልጥ በማንም ሊምል ስላልቻለ፥በራሱ ማለ፤"
        },
        {
          "verse": "15",
          "text": "እንዲሁም ርሱ ከታገሰ በዃላ ተስፋውን አገኘ።"
        },
        {
          "verse": "16",
          "text": "ሰዎች ከነርሱ በሚበልጠው ይምላሉና፥ለማስረዳትም የኾነው መሐላ የሙግት ዅሉ ፍጻሜ ይኾናል፤"
        },
        {
          "verse": "17-18",
          "text": "ስለዚህም እግዚአብሔር፥የተስፋውን ቃል ለሚወርሱ ፈቃዱ እንደማይለወጥ አብልጦ ሊያሳያቸው ስለ  ፈቀደ፥እግዚአብሔር ሊዋሽ በማይቻል በኹለት በማይለወጥ ነገር፥በፊታችን ያለውን ተስፋ ለመያዝ ለሸሸ ን ለእኛ ብርቱ መጽናናት ይኾንልን ዘንድ፥በመሐላ በመካከል ገባ፤"
        },
        {
          "verse": "19",
          "text": "ይህም ተስፋ እንደ ነፍስ መልሕቅ አለን ርሱም ርግጥና ጽኑ የኾነ ወደ መጋረጃውም ውስጥ የገባ  ነው፤"
        },
        {
          "verse": "20",
          "text": "በዚያም ኢየሱስ እንደ መልከ ጼዴቅ ሹመት ለዘለዓለም ሊቀ ካህናት የኾነው፥ስለ እኛ ቀዳሚ ኾኖ  ገባ።"
        }
      ]
    },
    {
      "chapter": 7,
      "verses": [
        {
          "verse": "1",
          "text": "የሳሌም ንጉሥና የልዑል እግዚአብሔር ካህን የኾነ ይህ መልከ ጼዴቅ አብርሃም ነገሥታትን ገድሎ ሲ መለስ ከርሱ ጋራ ተገናኝቶ ባረከው፤"
        },
        {
          "verse": "2",
          "text": "ለርሱም ደግሞ አብርሃም ከዅሉ አስራትን አካፈለው።የስሙም ትርጓሜ በመዠመሪያ የጽድቅ ንጉሥ ነው፥ ዃላም ደግሞ የሳሌም ንጉሥ ማለት የሰላም ንጉሥ ነው።"
        },
        {
          "verse": "3",
          "text": "አባትና እናት የትውልድም ቍጥር የሉትም፥ለዘመኑም ጥንት ለሕይወቱም ፍጻሜ የለውም፥ዳሩ ግን በእግ ዚአብሔር ልጅ ተመስ፟ሎ ለዘለዓለም ካህን ኾኖ ይኖራል።"
        },
        {
          "verse": "4",
          "text": "የአባቶች አለቃ አብርሃም ከዘረፋው የሚሻለውን አስራት የሰጠው ይህ ሰው እንዴት ትልቅ እንደ ነበ ረ እስኪ ተመልከቱ።"
        },
        {
          "verse": "5",
          "text": "ከሌዊ ልጆችም ክህነትን የሚቀበሉት ከሕዝቡ ማለት ከወንድሞቻቸው፥እነርሱ ምንም ከአብርሃም ወገብ  ቢወጡ፥ከነርሱ ዓሥራትን በሕግ እንዲያስወጡ ትእዛዝ አላቸው፤"
        },
        {
          "verse": "6",
          "text": "ትውልዱ ከነርሱ የማይቈጠረው ግን ከአብርሃም ዓሥራትን አውጥቷል፥የተስፋ ቃል የነበረውንም ባርኳል ።"
        },
        {
          "verse": "7",
          "text": "ትንሹም በታላቁ እንዲባረክ ክርክር የሌለበት ነገር ነው።"
        },
        {
          "verse": "8",
          "text": "በዚህስ የሚሞቱ ሰዎች ዓሥራትን ያስወጣሉ፥በዚያ ግን የሚያስወጣ በሕይወት እንዲኖር የተመሰከረለት  ርሱ ነው።"
        },
        {
          "verse": "9",
          "text": "ይህንም ለማለት ሲፈቀድ፥ዓሥራትን የሚያስወጣ ሌዊ እንኳ በአብርሃም እጅ ዓሥራትን ሰጥቷል፤"
        },
        {
          "verse": "10",
          "text": "መልከ ጼዴቅ በተገናኘው ጊዜ ገና በአባቱ ወገብ ነበረና።"
        },
        {
          "verse": "11",
          "text": "እንግዲህ ሕዝቡ በሌዊ ክህነት የተመሠረተን ሕግ ተቀብለዋልና፥በዚያ ክህነት ፍጹምነት የተገኘ ቢ ኾን፥እንደ አሮን ሹመት የማይቈጠር፥እንደ መልከ ጼዴቅ ሹመት ግን የኾነ ሌላ ካህን ሊነሣ ወደ ፊት  ስለ ምን ያስፈልጋል፧"
        },
        {
          "verse": "12",
          "text": "ክህነቱ ሲለወጥ፥ሕጉ ደግሞ ሊለወጥ የግድ ነውና።"
        },
        {
          "verse": "13",
          "text": "ይህ ነገር የተነገረለት ርሱ በሌላ ወገን ተካፍሏልና፥ከዚያም መሠዊያውን ያገለገለ ማንም የለም፤"
        },
        {
          "verse": "14",
          "text": "ጌታችን ከይሁዳ ነገድ እንደ ወጣ የተገለጠ ነውና፥ስለዚህም ነገድ ሙሴ ምንም እንኳ ስለ ክህነት  አልተናገረም።"
        },
        {
          "verse": "15-16",
          "text": "በማያልፍም ሕይወት ኀይል እንጂ በሥጋ ትእዛዝ ሕግ ሳይኾን ሌላ ካህን በመልከ ጼዴቅ ምሳሌ ቢ ነሣ፥ይህ እጅግ አብልጦ የሚገለጥ ነው።"
        },
        {
          "verse": "17",
          "text": "አንተ እንደ መልከ ጼዴቅ ሹመት ለዘለዓለም ካህን ነኽ ብሎ ይመሰክራልና።"
        },
        {
          "verse": "18-19",
          "text": "ሕጉ ምንም ፍጹም አላደረገምና፥ስለዚህም የምትደክም የማትጠቅምም ስለ ኾነች የቀደመች ትእዛዝ  ተሽራለች፥ወደ እግዚአብሔርም የምንቀርብበት የሚሻል ተስፋ ገብቷል።"
        },
        {
          "verse": "20-21",
          "text": "እነርሱም ያለመሐላ ካህናት ኾነዋልና፤ርሱ ግን፦ጌታ፦አንተ እንደ መልከ ጼዴቅ ሹመት ለዘለዓለም  ካህን ነኽ ብሎ ማለ አይጸጸትም ብሎ በተናገረለት ከመሐላ ጋራ ካህን ኾኗልና፥ያለመሐላ ካህን እን ዳልኾነ መጠን፥"
        },
        {
          "verse": "22",
          "text": "እንዲሁ ኢየሱስ ለሚሻል ኪዳን ዋስ ኾኗል።"
        },
        {
          "verse": "23",
          "text": "እነርሱም እንዳይኖሩ ሞት ስለ ከለከላቸው ካህናት የኾኑት ብዙ ናቸው፤"
        },
        {
          "verse": "24",
          "text": "ርሱ ግን ለዘለዓለም የሚኖር ስለ ኾነ የማይለወጥ ክህነት አለው፤"
        },
        {
          "verse": "25",
          "text": "ስለ እነርሱም ሊያማልድ ዘወትር በሕይወት ይኖራልና፥ስለዚህ ደግሞ በርሱ ወደ እግዚአብሔር የሚመ ጡትን ፈጽሞ ሊያድናቸው ይችላል።"
        },
        {
          "verse": "26",
          "text": "ቅዱስና ያለተንኰል ነውርም የሌለበት ከኀጢአተኛዎችም የተለየ ከሰማያትም ከፍ ከፍ ያለ፥እንደዚህ  ያለ ሊቀ ካህናት ይገ፟ባ፟ልና፤"
        },
        {
          "verse": "27",
          "text": "ርሱም እንደነዚያ ሊቃነ ካህናት አስቀድሞ ስለራሱ ኀጢአት በዃላም ስለሕዝቡ ኀጢአት ዕለት ዕለት  መሥዋዕትን ሊያቀርብ አያስፈልገውም፤ራሱን ባቀረበ ጊዜ ይህን አንድ ጊዜ ፈጽሞ አድርጓልና።"
        },
        {
          "verse": "28",
          "text": "ሕጉ ድካም ያላቸውን ሰዎች ሊቀ ካህናት አድርጎ ይሾማልና፤ከሕግ በዃላ የመጣ የመሐላው ቃል ግን  ለዘለዓለም ፍጹም የኾነውን ልጅ ይሾማል።"
        }
      ]
    },
    {
      "chapter": 8,
      "verses": [
        {
          "verse": "1",
          "text": "ከተናገርነውም ዋና ነገሩ ይህ ነው፤በሰማያት በግርማው ዙፋን ቀኝ የተቀመጠ እንዲህ ያለ ሊቀ ካህ ናት አለን፤"
        },
        {
          "verse": "2",
          "text": "ርሱም የመቅደስና የእውነተኛዪቱ ድንኳን አገልጋይ ነው፥ርሷም በሰው ሳይኾን በጌታ የተተከለች ናት ።"
        },
        {
          "verse": "3",
          "text": "ሊቀ ካህናት ዅሉ መባንና መሥዋዕትን ሊያቀርብ ይሾማልና፤ስለዚህም ለዚህ ደግሞ የሚያቀርበው አንዳ ች ሊኖረው የግድ ነው።"
        },
        {
          "verse": "4",
          "text": "እንግዲህ በምድር ቢኖርስ፥እንደ ሕግ መባን የሚያቀርቡት ስለ አሉ፥ካህን እንኳ ባልኾነም፤"
        },
        {
          "verse": "5",
          "text": "እነርሱም ሙሴ ድንኳኒቱን ሊሠራ ሳለ እንደ ተረዳ፥ለሰማያዊ ነገር ምሳሌና ጥላ የሚኾነውን ያገለግ ላሉ።በተራራው እንደተገለጠልኽ ምሳሌ ዅሉን ታደርግ ዘንድ ተጠንቀቅ ብሎት ነበርና።"
        },
        {
          "verse": "6",
          "text": "አኹን ግን በሚሻል ተስፋ ቃል በተመሠረተ በሚሻል ኪዳን ደግሞ መካከለኛ እንደሚኾን በዚያ ልክ እ ጅግ የሚሻል አገልግሎት አግኝቷል።"
        },
        {
          "verse": "7",
          "text": "ፊተኛው ኪዳን ነቀፋ ባይኖረው፥ለኹለተኛው ስፍራ ባልተፈለገም ነበር።"
        },
        {
          "verse": "8",
          "text": "እነርሱን እየነቀፈ ይላቸዋልና፦እንሆ፥ከእስራኤል ቤትና ከይሁዳ ቤት ጋራ ዐዲስ ኪዳን የምገባበት  ወራት ይመጣል ይላል ጌታ፤"
        },
        {
          "verse": "9",
          "text": "ከግብጽ አገር አወጣቸው ዘንድ እጃቸውን በያዝኹበት ቀን ከአባቶቻቸው ጋራ እንደገባኹት ኪዳን አይ ደለም፤እነርሱ በኪዳኔ አልጸኑምና፥እኔም ቸል አልዃቸው ይላል ጌታ።"
        },
        {
          "verse": "10",
          "text": "ከዚያ ወራት በዃላ ከእስራኤል ቤት ጋራ የምገባው ቃል ኪዳን ይህ ነውና፥ይላል ጌታ፤ሕጌን በልቡ ናቸው አኖራለኹ በልባቸውም እጽፈዋለኹ፥እኔም አምላክ እኾንላቸዋለኹ እነርሱም ሕዝብ ይኾኑልኛል።"
        },
        {
          "verse": "11",
          "text": "እያንዳንዱም ጎረቤቱን እያንዳንዱም ወንድሙን፦ጌታን ዕወቅ ብሎ አያስተምርም፤ከታናሹ ዠምሮ እስከ  ታላቁ ድረስ ዅሉ ያውቁኛልና።"
        },
        {
          "verse": "12",
          "text": "ዐመፃቸውን እምራቸዋለኹና፥ኀጢአታቸውንም ደግሜ አላስብም።"
        },
        {
          "verse": "13",
          "text": "ዐዲስ በማለቱ ፊተኛውን አስረጅቷል፤አሮጌና ውራጅ የኾነውስ ሊጠፋ ቀርቧል።"
        }
      ]
    },
    {
      "chapter": 9,
      "verses": [
        {
          "verse": "1",
          "text": "ፊተኛዪቱም ደግሞ የአገልግሎት ሥርዐትና የዚህ ዓለም የኾነው መቅደስ ነበራት።"
        },
        {
          "verse": "2",
          "text": "የመዠመሪያዪቱ ድንኳን ተዘጋጅታ ነበርና፥በርሷም ቅድስት በምትባለው ውስጥ መቅረዙና ጠረጴዛው የመ ሥዋዕቱም ኅብስት ነበረባት፤"
        },
        {
          "verse": "3",
          "text": "ከኹለተኛውም መጋረጃ ወዲያ ቅድስተ ቅዱሳን የምትባለው ድንኳን ነበረች፥"
        },
        {
          "verse": "4",
          "text": "በዚያም ውስጥ የወርቅ ማዕጠንት ነበረ፥ዅለንተናዋም በወርቅ የተለበጠች የኪዳን ታቦት፤በርሷም ውስ ጥ መና፟ ያለባት የወርቅ መሶብና የበቀለች የአሮን በትር፥የኪዳኑም ጽላት ነበሩ፤"
        },
        {
          "verse": "5",
          "text": "በላይዋም ማስተስረያውን የሚጋርዱ የክብር ኪሩቤል ነበሩ፤ስለ እነዚህም ስለ እያንዳንዳቸው ልንናገ ር አኹን አንችልም።"
        },
        {
          "verse": "6",
          "text": "ይህም እንደዚህ ተዘጋጅቶ ሳለ፥ካህናት አገልግሎታቸውን እየፈጸሙ ዘወትር በፊተኛዪቱ ድንኳን ይገቡ ባታል፤"
        },
        {
          "verse": "7",
          "text": "በኹለተኛዪቱ ግን ሊቀ ካህናት ብቻውን በዓመት አንድ ጊዜ ይገባባታል፥ርሱም ሰለ ራሱና ስለሕዝቡ  ስሕተት የሚያቀርበውን ደም ሳይዝ አይገባም፤"
        },
        {
          "verse": "8",
          "text": "ፊተኛዪቱም ድንኳን በዚህ ገና ቆማ ሳለች፥ወደ ቅድስት የሚወስደው መንገድ ገና እንዳልተገለጠ መን ፈስ ቅዱስ ያሳያል።"
        },
        {
          "verse": "9-10",
          "text": "ይህም ለአኹኑ ጊዜ ምሳሌ ነው፥እንደዚህም መባና መሥዋዕት ይቀርባሉ፤እነዚህም እስከመታደስ ዘመ ን ድረስ የተደረጉ፥ስለ ምግብና ስለ መጠጥም ስለ ልዩ ልዩ መታጠብም የሚኾኑ የሥጋ ሥርዐቶች ብቻ  ናቸውና፥የሚያመልከውን በኅሊና ፍጹም ሊያደርጉት አይችሉም።"
        },
        {
          "verse": "11",
          "text": "ነገር ግን፥ክርስቶስ ይመጣ ዘንድ ላለው መልካም ነገር ሊቀ ካህናት ኾኖ፥በምትበልጠውና በምትሻለ ው በእጆችም ባልተሠራች ማለት ለዚህ ፍጥረት ባልኾነች ድንኳን፥"
        },
        {
          "verse": "12",
          "text": "የዘለዓለምን ቤዛነት አግኝቶ አንድ ጊዜ ፈጽሞ ወደ ቅድስት በገዛ ደሙ ገባ እንጂ በፍየሎችና በ ጥጃዎች ደም አይደለም።"
        },
        {
          "verse": "13",
          "text": "የኰርማዎችና የፍየሎች ደም በረከሱትም ላይ የተረጨ የጊደር ዐመድ ሥጋን ለማንጻት የሚቀድሱ ከኾ ኑ፥"
        },
        {
          "verse": "14",
          "text": "ነውር የሌለው ኾኖ በዘለዓለም መንፈስ ራሱን ለእግዚአብሔር ያቀረበ የክርስቶስ ደም እንዴት ይል ቅ ሕያውን እግዚአብሔርን ልታመልኩ ከሞተ ሥራ ኅሊናችኹን ያነጻ ይኾን፧"
        },
        {
          "verse": "15",
          "text": "ስለዚህም የፊተኛው ኪዳን ሲጸና ሕግን የተላለፉትን የሚቤዥ ሞት ስለ ኾነ፥የተጠሩት የዘለዓለምን  ርስት የተስፋ ቃል እንዲቀበሉ ርሱ የዐዲስ ኪዳን መካከለኛ ነው።"
        },
        {
          "verse": "16",
          "text": "ኑዛዜ ያለ እንደ ኾነ፥የተናዛዡን ሞት ማርዳት የግድ ነውና፤"
        },
        {
          "verse": "17",
          "text": "ሰው ሲሞት ኑዛዜው ይጸናልና፥ተናዛዡ በሕይወት ሲኖር ግን ከቶ አይጠቅምም።"
        },
        {
          "verse": "18",
          "text": "ስለዚህም ፊተኛው ኪዳን እንኳ ያለደም አልተመረቀም።"
        },
        {
          "verse": "19-20",
          "text": "ሙሴም ትእዛዛትን ዅሉ እንደ ሕጉ ለሕዝቡ ዅሉ ከተናገረ በዃላ፥የጥጃዎችንና የፍየሎችን ደም ከ ውሃና ከቀይ የበግ ጠጕር ከሂሶጵም ጋራ ይዞ፦እግዚአብሔር ያዘዘላችኹ የኪዳን ደም ይህ ነው፥ብሎ በ መጽሐፉና በሕዝቡ ዅሉ ላይ ረጨው።"
        },
        {
          "verse": "21",
          "text": "እንዲሁም በድንኳኒቱና በማገልገያው ዕቃ ዅሉ ደምን ረጨ።"
        },
        {
          "verse": "22",
          "text": "እንደ ሕጉም ከጥቂቶች በቀር ነገር ዅሉ በደም ይነጻል፥ደምም ሳይፈስ ስርየት የለም።"
        },
        {
          "verse": "23",
          "text": "እንግዲህ በሰማያት ያሉትን የሚመስለው ነገር በዚህ ሊነጻ እንጂ በሰማያት ያሉቱ ራሳቸው ከርሱ  ይልቅ በሚበልጥ መሥዋዕት ሊነጹ የግድ ነበረ።"
        },
        {
          "verse": "24",
          "text": "ክርስቶስ በእጅ ወደተሠራች፥የእውነተኛዪቱ ምሳሌ ወደምትኾን ቅድስት አልገባምና፥ነገር ግን፥በእግ ዚአብሔር ፊት ስለ እኛ አኹን ይታይ ዘንድ ወደ ርሷ ወደ ሰማይ ገባ።"
        },
        {
          "verse": "25",
          "text": "ሊቀ ካህናትም በየዓመቱ የሌላውን ደም ይዞ ወደ ቅድስት እንደሚገባ፥ራሱን ብዙ ጊዜ ሊያቀርብ አ ልገባም፤"
        },
        {
          "verse": "26",
          "text": "እንዲህ ቢኾንስ፥ዓለም ከተፈጠረ ዠምሮ ብዙ ጊዜ መከራ ሊቀበል ባስፈለገው ነበር፤አኹን ግን በዓ ለም ፍጻሜ ራሱን በመሠዋት ኀጢአትን ሊሽር አንድ ጊዜ ተገልጧል።"
        },
        {
          "verse": "27",
          "text": "ለሰዎችም አንድ ጊዜ መሞት ከርሱ በዃላም ፍርድ እንደ ተመደበባቸው፥"
        },
        {
          "verse": "28",
          "text": "እንዲሁ ክርስቶስ ደግሞ፥የብዙዎችን ኀጢአት ሊሸከም አንድ ጊዜ ከተሠዋ በዃላ፥ያድናቸው ዘንድ ለ ሚጠባበቁት ኹለተኛ ጊዜ ያለኀጢአት ይታይላቸዋል።"
        }
      ]
    },
    {
      "chapter": 10,
      "verses": [
        {
          "verse": "1",
          "text": "ሕጉ ሊመጣ ያለው የበጎ ነገር እውነተኛ አምሳል ሳይኾን የነገር ጥላ አለውና፥ስለዚህም በየዓመቱ  ዘወትር በሚያቀርቡት በዚያ መሥዋዕት የሚቀርቡትን ሊፈጽም ከቶ አይችልም።"
        },
        {
          "verse": "2",
          "text": "እንደዚህማ ባይኾን፥የሚያመልኩት አንድ ጊዜ ነጽተው ከዚያ በዃላ በኅሊናቸው ኀጢአትን ስላላወቁ ማ ቅረብን በተዉ አልነበረምን፧"
        },
        {
          "verse": "3",
          "text": "ነገር ግን፥በዚያ መሥዋዕት በየዓመቱ የኀጢአት መታሰቢያ አለ፤"
        },
        {
          "verse": "4",
          "text": "የኰርማዎችና የፍየሎች ደም ኀጢአትን እንዲያስወግድ የማይቻል ነውና።"
        },
        {
          "verse": "5",
          "text": "ስለዚህ፥ወደ ዓለም ሲገባ፦መሥዋዕትንና መባን አልወደድኽም ሥጋን ግን አዘጋጀኽልኝ፤"
        },
        {
          "verse": "6",
          "text": "በሙሉ በሚቃጠል መሥዋዕትና ሰለ ኀጢአት በሚሠዋ መሥዋዕት ደስ አላለኽም።"
        },
        {
          "verse": "7",
          "text": "በዚያን ጊዜ፦እንሆ፥በመጽሐፍ ጥቅል፟ ስለ እኔ እንደ ተጻፈ፥አምላኬ ሆይ፥ፈቃድኽን ላደርግ መጥቻለ ኹ አልኹ ይላል።"
        },
        {
          "verse": "8",
          "text": "በዚህ ላይ፦መሥዋዕትንና መባን በሙሉ የሚቃጠል መሥዋዕትንም ስለ ኀጢአትም የሚሠዋ መሥዋዕትን አል ወደድኽም በርሱም ደስ አላለኽም ብሎ፥እነዚህም እንደ ሕግ የሚቀርቡት ናቸው፥"
        },
        {
          "verse": "9",
          "text": "ቀጥሎ፦እንሆ፥አምላኬ ሆይ፥ፈቃድኽን ላደርግ መጥቻለኹ ብሏል።ኹለተኛውንም ሊያቆም የፊተኛውን ይሽራ ል።"
        },
        {
          "verse": "10",
          "text": "በዚህም ፈቃድ የኢየሱስ ክርስቶስን ሥጋ አንድ ጊዜ ፈጽሞ በማቅረብ ተቀድሰናል።"
        },
        {
          "verse": "11",
          "text": "ሊቀ ካህናትም ዅሉ ዕለት ዕለት እያገለገለ ኀጢአትን ሊያስወግዱ ከቶ የማይችሉትን እነዚያን መሥ ዋዕቶች ብዙ ጊዜ እያቀረበ ቆሟል፤"
        },
        {
          "verse": "12",
          "text": "ርሱ ግን ስለ ኀጢአት አንድን መሥዋዕት ለዘለዓለም አቅርቦ በእግዚአብሔር ቀኝ ተቀመጠ፥"
        },
        {
          "verse": "13",
          "text": "ጠላቶቹም የእግሩ መረገጫ እስኪደረጉ ድረስ ወደ ፊት ይጠብቃል።"
        },
        {
          "verse": "14",
          "text": "አንድ ጊዜ በማቅረብ የሚቀደሱትን የዘለዓለም ፍጹማን አድርጓቸዋልና።"
        },
        {
          "verse": "15-16",
          "text": "መንፈስ ቅዱስም ደግሞ ስለዚህ ይመሰክርልናል፤ከዚያ ወራት በዃላ ከነርሱ ጋራ የምገባው ኪዳን  ይህ ነው ይላል ጌታ፤በልባቸው ሕጌን አኖራለኹ በልቡናቸውም እጽፈዋለኹ"
        },
        {
          "verse": "17",
          "text": "ብሎ ከተናገረ በዃላ፥ኀጢአታቸውንና ዐመፃቸውንም ደግሜ አላስብም ይላል።"
        },
        {
          "verse": "18",
          "text": "የእነዚህም ስርየት ባለበት ዘንድ፥ከዚህ ወዲህ ስለ ኀጢአት ማቅረብ የለም።"
        },
        {
          "verse": "19-20",
          "text": "እንግዲህ፥ወንድሞች ሆይ፥በመረቀልን ባዲስና በሕያው መንገድ ወደ ቅድስት በኢየሱስ ደም በመጋረ ጃው ማለት በሥጋው በኩል እንድንገባ ድፍረት ስለ አለን፥"
        },
        {
          "verse": "21",
          "text": "በእግዚአብሔርም ቤት ላይ የኾነ ታላቅ ካህን ስለ አለን፥"
        },
        {
          "verse": "22",
          "text": "ከክፉ ኅሊና ለመንጻት ልባችንን ተረጭተን ሰውነታችንንም በጥሩ ውሃ ታጥበን በተረዳንበት እምነት  በቅን ልብ እንቅረብ፤"
        },
        {
          "verse": "23",
          "text": "የተስፋን ቃል የሰጠው የታመነ ነውና፥እንዳይነቃነቅ የተስፋችንን ምስክርነት እንጠብቅ፤"
        },
        {
          "verse": "24",
          "text": "ለፍቅርና ለመልካምም ሥራ እንድንነቃቃ ርስ በርሳችን እንተያይ፤"
        },
        {
          "verse": "25",
          "text": "ባንዳንዶችም ዘንድ ልማድ እንደኾነው፥መሰብሰባችንን አንተው ርስ በርሳችን እንመካከር እንጂ፤ይል ቁንም ቀኑ ሲቀርብ እያያችኹ አብልጣችኹ ይህን አድርጉ።"
        },
        {
          "verse": "26",
          "text": "የእውነትን ዕውቀት ከተቀበልን በዃላ ወደን ኀጢአት ብናደርግ ከእንግዲህ ወዲህ ስለ ኀጢአት መሥ ዋዕት አይቀርልንምና፥"
        },
        {
          "verse": "27",
          "text": "የሚያስፈራ ግን የፍርድ መጠበቅ ተቃዋሚዎችንም ሊበላ ያለው የእሳት ብርታት አለ።"
        },
        {
          "verse": "28",
          "text": "የሙሴን ሕግ የናቀ ሰው ኹለት ወይም ሦስት ቢመሰክሩበት ያለርኅራኄ ይሞታል፤"
        },
        {
          "verse": "29",
          "text": "የእግዚአብሔርን ልጅ የረገጠ ያንንም የተቀደሰበትን የኪዳኑን ደም እንደ ርኩስ ነገር የቈጠረ የ ጸጋውንም መንፈስ ያክፋፋ፥እንዴት ይልቅ የሚብስ ቅጣት የሚገ፟ባ፟ው ይመስላችዃል፧"
        },
        {
          "verse": "30",
          "text": "በቀል የእኔ ነው፥እኔ ብድራትን እመልሳለኹ ያለውን እናውቃለንና፤ደግሞም፦ጌታ በሕዝቡ ይፈርዳል።"
        },
        {
          "verse": "31",
          "text": "በሕያው እግዚአብሔር እጅ መውደቅ የሚያስፈራ ነው።"
        },
        {
          "verse": "32-33",
          "text": "ነገር ግን፥ግማሽ በነቀፋና በጭንቅ እንደ መጫወቻ ስለ ኾናችኹ ግማሽም እንዲህ ካሉት ጋራ ስለ  ተካፈላችኹ፥ብርሃን ከበራላችኹ በዃላ መከራ በኾነበት በትልቅ ተጋድሎ የጸናችኹበትን የቀደመውን ዘ መን ዐስቡ።"
        },
        {
          "verse": "34",
          "text": "የሚበልጥና ለዘወትር የሚኖር ገንዘብ በሰማይ ራሳችኹ እንዳላችኹ ዐውቃችኹ፥በእስራቴ ራራችኹልኝ  የገንዘባችኹንም ንጥቂያ በደስታ ተቀበላችኹ።"
        },
        {
          "verse": "35",
          "text": "እንግዲህ ታላቅ ብድራት ያለውን ድፍረታችኹን አትጣሉ።"
        },
        {
          "verse": "36",
          "text": "የእግዚአብሔርን ፈቃድ አድርጋችኹ የተሰጣችኹን የተስፋ ቃል እንድታገኙ መጽናት ያስፈልጋችዃልና።"
        },
        {
          "verse": "37",
          "text": "ገና በጣም ጥቂት ጊዜ ነው፥ሊመጣ ያለውም ይመጣል አይዘገይምም፤"
        },
        {
          "verse": "38",
          "text": "ጻድቅ ግን በእምነት ይኖራል ወደ ዃላም ቢያፈገፍግ፥ነፍሴ በርሱ ደስ አይላትም።"
        },
        {
          "verse": "39",
          "text": "እኛ ግን ነፍሳቸውን ሊያድኑ ከሚያምኑቱ ነን እንጂ ወደ ጥፋት ከሚያፈገፍጉ አይደለንም።"
        }
      ]
    },
    {
      "chapter": 11,
      "verses": [
        {
          "verse": "1",
          "text": "እምነትም ተስፋ ስለምናደርገው ነገር የሚያስረግጥ፥የማናየውንም ነገር የሚያስረዳ ነው።"
        },
        {
          "verse": "2",
          "text": "ለሽማግሌዎች የተመሰከረላቸው በዚህ ነውና።"
        },
        {
          "verse": "3",
          "text": "ዓለሞች በእግዚአብሔር ቃል እንደ ተዘጋጁ፥ስለዚህም የሚታየው ነገር ከሚታዩት እንዳልኾነ በእምነት  እናስተውላለን።"
        },
        {
          "verse": "4",
          "text": "አቤል ከቃየል ይልቅ የሚበልጥን መሥዋዕት ለእግዚአብሔር በእምነት አቀረበ፥በዚህም፥እግዚአብሔር ስ ለ ስጦታው ሲመሰክር፥ርሱ ጻድቅ እንደ ኾነ ተመሰከረለት፤ሞቶም ሳለ በመሥዋዕቱ እስከ አኹን ይናገራ ል።"
        },
        {
          "verse": "5",
          "text": "ሔኖክ ሞትን እንዳያይ በእምነት ተወሰደ፥እግዚአብሔርም ስለ ወሰደው አልተገኘም።ሳይወሰድ እግዚአብ ሔርን ደስ እንዳሠኘ ተመስክሮለታልና፤"
        },
        {
          "verse": "6",
          "text": "ያለእምነትም ደስ ማሠኘት አይቻልም፤ወደ እግዚአብሔር የሚደርስ እግዚአብሔር እንዳለ ለሚፈልጉትም  ዋጋ እንዲሰጥ ያምን ዘንድ ያስፈልገዋልና።"
        },
        {
          "verse": "7",
          "text": "ኖኅ ገና ስለማይታየው ነገር ተረድቶ እግዚአብሔርን እየፈራ ቤተ ሰዎቹን ለማዳን መርከብን በእምነ ት አዘጋጀ፥በዚህም ዓለምን ኰነነ፥በእምነትም የሚገኘውን ጽድቅ ወራሽ ኾነ።"
        },
        {
          "verse": "8",
          "text": "አብርሃም የተባለው ርስት አድርጎ ሊቀበለው ወዳለው ስፍራ ለመውጣት በእምነት ታዘዘ፥ወዴትም እንደ ሚኼድ ሳያውቅ ወጣ።"
        },
        {
          "verse": "9",
          "text": "ለእንግዳዎች እንደሚኾን በተስፋ ቃል በተሰጠው አገር በድንኳን ኖሮ፥ያን የተስፋ ቃል ዐብረውት ከ ሚወርሱ ከይሥሐቅና ከያዕቆብ ጋራ፥እንደ መጻተኛ በእምነት ተቀመጠ፤"
        },
        {
          "verse": "10",
          "text": "መሠረት ያላትን፥እግዚአብሔር የሠራትንና የፈጠራትን ከተማ ይጠብቅ ነበርና።"
        },
        {
          "verse": "11",
          "text": "ተስፋ የሰጠው የታመነ እንደ ኾነ ስለ ቈጠረች፥ሳራ ራሷ ደግሞ ዕድሜዋ እንኳ ካለፈ በዃላ ዘርን  ለመፅነስ ኀይልን በእምነት አገኘች።"
        },
        {
          "verse": "12",
          "text": "ስለዚህ ደግሞ፥በብዛታቸው እንደሰማይ ኮከብ እንደማይቈጠርም በባሕር ዳር እንዳለ አሸዋ የነበሩት  የሞተን ሰው እንኳ ከመሰለው ከአንዱ ተወለዱ።"
        },
        {
          "verse": "13",
          "text": "እነዚህ ዅሉ አምነው ሞቱ፥የተሰጣቸውን የተስፋ ቃል አላገኙምና፤ዳሩ ግን ከሩቅ ኾነው አዩትና ተ ሳለሙት፥በምድሪቱም እንግዳዎችና መጻተኛዎች እንዲኾኑ ታመኑ።"
        },
        {
          "verse": "14",
          "text": "እንዲህ የሚሉት ለእነርሱ የሚኾነውን አገር እንዲፈልጉ ያመለክታሉና።"
        },
        {
          "verse": "15",
          "text": "ያን የወጡበትን አገር ዐስበው ቢኾኑ፥ሊመለሱ ጊዜ በኾነላቸው ነበር፤"
        },
        {
          "verse": "16",
          "text": "አኹን ግን የሚበልጠውን ርሱም ሰማያዊ አገር ይናፍቃሉ።ስለዚህ እግዚአብሔር አምላካቸው ተብሎ ሊ ጠራ በእነርሱ አያፍርም፥ከተማን አዘጋጅቶላቸዋልና።"
        },
        {
          "verse": "17-18",
          "text": "አብርሃም በተፈተነበት ጊዜ ይሥሐቅን በእምነት አቀረበ፥የተስፋን ቃል የተቀበለው።በይሥሐቅ ዘር  ይጠራልኻል የተባለለት ርሱም አንድ ልጁን አቀረበ፤"
        },
        {
          "verse": "19",
          "text": "እግዚአብሔር ከሙታን እንኳ ሊያስነሣው እንዲቻለው ዐስቧልና፥ከዚያም ደግሞ በምሳሌ አገኘው።"
        },
        {
          "verse": "20",
          "text": "ይሥሐቅ ሊመጣ ስለ አለው ነገር ያዕቆብንና ዔሳውን በእምነት ባረካቸው።"
        },
        {
          "verse": "21",
          "text": "ያዕቆብ ሲሞት በእምነት የዮሴፍን ልጆች እያንዳንዳቸው ባረካቸው፥በዘንጉም ጫፍ ተጠግቶ ሰገደ።"
        },
        {
          "verse": "22",
          "text": "ዮሴፍ ወደ ሞት ቀርቦ ሳለ በእምነት ስለእስራኤል ልጆች መውጣት አስታወሰ፥ስለ ዐጥንቱም አዘዛቸ ው።"
        },
        {
          "verse": "23",
          "text": "ሙሴ ከተወለደ በዃላ ወላጆቹ ያማረ ሕፃን መኾኑን አይተው በእምነት ሦስት ወር ሸሸጉት የንጉሥን ም ዐዋጅ አልፈሩም።"
        },
        {
          "verse": "24",
          "text": "ሙሴ ካደገ በዃላ የፈርዖን የልጅ ልጅ እንዳይባል በእምነት እምቢ አለ፤"
        },
        {
          "verse": "25-26",
          "text": "ከግብጽም ብዙ ገንዘብ ይልቅ ስለ ክርስቶስ መነቀፍ እጅግ የሚበልጥ ባለጠግነት እንዲኾን ዐስቧ ልና፥ለጊዜው በኀጢአት ከሚገኝ ደስታ ይልቅ ከእግዚአብሔር ሕዝብ ጋራ መከራ መቀበልን መረጠ፤ብድራቱ ን ትኵር ብሎ ተመልክቷልና።"
        },
        {
          "verse": "27",
          "text": "የንጉሡን ቍጣ ሳይፈራ የግብጽን አገር የተወ በእምነት ነበር፤የማይታየውን እንደሚያየው አድርጎ  ጸንቷልና።"
        },
        {
          "verse": "28",
          "text": "አጥፊው የበኵሮችን ልጆች እንዳይነካ ፋሲካንና ደምን መርጨትን በእምነት አደረገ።"
        },
        {
          "verse": "29",
          "text": "በደረቅ ምድር እንደሚያልፉ በቀይ ባሕር በእምነት ተሻገሩ፥የግብጽ ሰዎች ግን ሲሞክሩ ተዋጡ።"
        },
        {
          "verse": "30",
          "text": "የኢያሪኮ ቅጥር ሰባት ቀን ከዞሩበት በዃላ በእምነት ወደቀ።"
        },
        {
          "verse": "31",
          "text": "ጋለሞታዪቱ ረዓብ ሰላዮችን በሰላም ስለ ተቀበለቻቸው ከማይታዘዙ ጋራ በእምነት አልጠፋችም።"
        },
        {
          "verse": "32",
          "text": "እንግዲህ ምን እላለኹ፧ስለ ጌዴዎንና ስለ ባርቅ ስለ ሶምሶንም ስለ ዮፍታሔም ስለ ዳዊትና ስለ  ሳሙኤልም ስለ ነቢያትም እንዳልተርክ ጊዜ ያጥርብኛልና።"
        },
        {
          "verse": "33",
          "text": "እነርሱ በእምነት መንግሥታትን ድል ነሡ፥ጽድቅን አደረጉ፥የተሰጠውን የተስፋ ቃል አገኙ፥"
        },
        {
          "verse": "34",
          "text": "የአንበሳዎችን አፍ ዘጉ፥የእሳትን ኀይል አጠፉ፥ከሰይፍ ስለት አመለጡ፥ከድካማቸው በረቱ፥በጦርነት  ኀይለኛዎች ኾኑ፥የባዕድ ጭፍራዎችን አባረሩ።"
        },
        {
          "verse": "35",
          "text": "ሴቶች ሙታናቸውን በትንሣኤ ተቀበሉ፤ሌላዎችም መዳንን ሳይቀበሉ የሚበልጠውን ትንሣኤ እንዲያገኙ  እስከ ሞት ድረስ ተደበደቡ፤"
        },
        {
          "verse": "36",
          "text": "ሌላዎችም መዘበቻ በመኾንና በመገረፍ ከዚህም በላይ በእስራትና በወህኒ ተፈተኑ፤"
        },
        {
          "verse": "37",
          "text": "በድንጋይ ተወግረው ሞቱ፥ተፈተኑ፥በመጋዝ ተሰነጠቁ፥በሰይፍ ተገድለው ሞቱ፥ዅሉን እያጡ መከራን እ የተቀበሉ እየተጨነቁ የበግና የፍየል ሌጦ ለብሰው ዞሩ፤"
        },
        {
          "verse": "38",
          "text": "ዓለም አልተገባቸውምና በምድረ በዳና በተራራ፥በዋሻና በምድር ጕድጓድ ተቅበዘበዙ።"
        },
        {
          "verse": "39-40",
          "text": "እነዚህም ዅሉ በእምነታቸው ተመስክሮላቸው ሳሉ የተሰጠውን የተስፋ ቃል አላገኙም፥ያለእኛ ፍጹማ ን እንዳይኾኑ እግዚአብሔር ስለ እኛ አንዳች የሚበልጥ ነገርን አስቀድሞ አይቶ ነበርና።"
        }
      ]
    },
    {
      "chapter": 12,
      "verses": [
        {
          "verse": "1-2",
          "text": "እንግዲህ እነዚህን የሚያኽሉ ምስክሮች እንደ ደመና በዙሪያችን ካሉልን፥እኛ ደግሞ ሸክምን ዅሉ  ቶሎም የሚከበንን ኀጢአት አስወግደን፥የእምነታችንንም ራስና ፈጻሚውን ኢየሱስን ተመልክተን፥በፊታችን  ያለውን ሩጫ በትዕግሥት እንሩጥ፤ርሱ ነውርን ንቆ በፊቱም ስለ አለው ደስታ በመስቀል ታግሦ በእግ ዚአብሔር ዙፋን ቀኝ ተቀምጧልና።"
        },
        {
          "verse": "3",
          "text": "በነፍሳችኹ ዝላችኹ እንዳትደክሙ፥ከኀጢአተኛዎች በደረሰበት እንዲህ ባለ መቃወም የጸናውን ዐስቡ።"
        },
        {
          "verse": "4",
          "text": "ከኀጢአት ጋራ እየተጋደላችኹ ገና ደምን እስከ ማፍሰስ ድረስ አልተቃወማችኹም፤"
        },
        {
          "verse": "5-6",
          "text": "እንደ ልጆችም ከእናንተ ጋራ፦ልጄ ሆይ፥የጌታን ቅጣት አታቅል፟፥በሚገሥጽኽም ጊዜ አትድከም፤ጌታ  የሚወደ፟ውን ይቀጣዋልና፥የሚቀበለውንም ልጅ ዅሉ ይገርፈዋል ብሎ የሚነጋገረውን ምክር ረስታችዃል።"
        },
        {
          "verse": "7",
          "text": "ለመቀጣት ታገሡ፤እግዚአብሔር እንደ ልጆች ያደርግላችዃልና፤አባቱ የማይቀጣው ልጅ ማን ነው፧"
        },
        {
          "verse": "8",
          "text": "ነገር ግን፥ዅሉ የቅጣት ተካፋይ ኾኗልና፥ያለቅጣት ብትኖሩ ዲቃላዎች እንጂ ልጆች አይደላችኹም።"
        },
        {
          "verse": "9",
          "text": "ከዚህም በላይ የቀጡን የሥጋችን አባቶች ነበሩን እናፍራቸውም ነበር፤እንዴትስ ይልቅ ለመናፍስት አ ባት አብልጠን ልንገዛና በሕይወት ልንኖር በተገባን፧"
        },
        {
          "verse": "10",
          "text": "እነርሱ መልካም ኾኖ እንደ ታያቸው ለጥቂት ቀን ይቀጡን ነበርና፥ርሱ ግን ከቅድስናው እንድንካፈ ል ለጥቅማችን ይቀጣናል።"
        },
        {
          "verse": "11",
          "text": "ቅጣት ዅሉ ለጊዜው የሚያሳዝን እንጂ ደስ የሚያሠኝ አይመስልም፥ዳሩ ግን በዃላ ለለመዱት የሰላም ን ፍሬ ርሱም ጽድቅን ያፈራላቸዋል።"
        },
        {
          "verse": "12",
          "text": "ስለዚህ፥የላሉትን እጆች የሰለሉትንም ጕልበቶች አቅኑ፤"
        },
        {
          "verse": "13",
          "text": "ያነከሰውም እንዲፈወስ እንጂ እንዳይናጋ፥ለእግራችኹ ቅን መንገድ አድርጉ።"
        },
        {
          "verse": "14",
          "text": "ከሰው ዅሉ ጋራ ሰላምን ተከታተሉ ትቀደሱም ዘንድ ፈልጉ፥ያለርሱ ጌታን ሊያይ የሚችል የለምና።"
        },
        {
          "verse": "15",
          "text": "የእግዚአብሔር ጸጋ ለማንም እንዳይጐድለው፥ብዙዎቹም የሚረክሱበት አንድ መራራ ሥር ወደ ላይ በቅ ሎ እንዳያስጨንቅ፥ሴሰኛም የሚኾን እንዳይገኝ፥"
        },
        {
          "verse": "16",
          "text": "ወይም ስለ አንድ መብል በኵርነቱን እንደ ሸጠ እንደ ዔሳው ለዚህ ዓለም የሚመች ሰው እንዳይኾን  ተጠንቀቁ።"
        },
        {
          "verse": "17",
          "text": "ከዚያ በዃላ እንኳ በረከቱን ሊወርስ በወደደ ጊዜ እንደ ተጣለ ታውቃላችኹና፤በእንባ ተግቶ ምንም  ቢፈልገው ለንስሓ ስፍራ አላገኘምና።"
        },
        {
          "verse": "18",
          "text": "ሊዳሰስ ወደሚችል ወደሚቃጠልም እሳት ወደ ጭጋግም ወደ ጨለማም ወደ ዐውሎ ነፋስም ወደመለከት ድ ምፅም ወደቃሎችም ነገር አልደረሳችኹምና፤"
        },
        {
          "verse": "19",
          "text": "ያንም ነገር የሰሙት ሌላ ቃል እንዳይጨመርባቸው ለመኑ፤"
        },
        {
          "verse": "20",
          "text": "እንስሳ እንኳ ተራራውን ቢነካ ተወግሮ ይሙት የምትለውን ትእዛዝ ሊታገሡ አልቻሉምና፤"
        },
        {
          "verse": "21",
          "text": "ሙሴም፦እጅግ እፈራለኹ፥እንቀጠቀጥማለኹ እስኪል ድረስ የሚታየው እጅግ የሚያስፈራ ነበር፤"
        },
        {
          "verse": "22",
          "text": "ነገር ግን፥ወደጽዮን ተራራና ወደሕያው እግዚአብሔር ከተማ ደርሳችዃል፥ወደ ሰማያዊቱም ኢየሩሳሌም ፥በደስታም ወደተሰበሰቡት ወደ አእላፋት መላእክት፥"
        },
        {
          "verse": "23",
          "text": "በሰማያትም ወደተጻፉ ወደበኵራት ማኅበር፥የዅሉም ዳኛ ወደሚኾን ወደ እግዚአብሔር፥ፍጹማንም ወደኾ ኑት ወደጻድቃን መንፈሶች፥"
        },
        {
          "verse": "24",
          "text": "የዐዲስም ኪዳን መካከለኛ ወደሚኾን ወደ ኢየሱስ፥ከአቤልም ደም ይልቅ የሚሻለውን ወደሚናገር ወደ መርጨት ደም ደርሳችዃል።"
        },
        {
          "verse": "25",
          "text": "ለሚናገረው እምቢ እንዳትሉ ተጠንቀቁ፤እነዚያ በምድር ላስረዳቸው እምቢ ባሉ ጊዜ ካላመለጡ፥ከሰማ ይ ከመጣው ፈቀቅ የምንል እኛስ እንዴት እናመልጣለን፧"
        },
        {
          "verse": "26",
          "text": "በዚያም ጊዜ ድምፁ ምድርን አናወጠ፥አኹን ግን፦አንድ ጊዜ ደግሜ እኔ ሰማይን አናውጣለኹ እንጂ  ምድርን ብቻ አይደለም ብሎ ተስፋ ሰጥቷል።"
        },
        {
          "verse": "27",
          "text": "ዳሩ ግን፦አንድ ጊዜ ደግሜ የሚል ቃል፥የማይናወጡት ጸንተው እንዲኖሩ፥የሚናወጡት የተፈጠሩ እንደ ሚኾኑ ይለወጡ ዘንድ ያሳያል።"
        },
        {
          "verse": "28",
          "text": "ስለዚህ፥የማይናወጥን መንግሥት ስለምንቀበል፥በማክበርና በፍርሀት እግዚአብሔርን ደስ እያሠኘን የ ምናመልክበትን ጸጋ እንያዝ፤"
        },
        {
          "verse": "29",
          "text": "አምላካችን በእውነት የሚያጠፋ እሳት ነውና።"
        }
      ]
    },
    {
      "chapter": 13,
      "verses": [
        {
          "verse": "1-2",
          "text": "የወንድማማች መዋደድ ይኑር።እንግዳዎችን መቀበል አትርሱ፤በዚህ አንዳንዶች ሳያውቁ መላእክትን እ ንግድነት ተቀብለዋልና።"
        },
        {
          "verse": "3",
          "text": "ከነርሱ ጋራ እንደ ታሰረ ኾናችኹ እስሮችን ዐስቡ፥የተጨነቁትንም ራሳችኹ ደግሞ በሥጋ እንዳለ ኾና ችኹ ዐስቡ።"
        },
        {
          "verse": "4",
          "text": "መጋባት በዅሉ ዘንድ ክቡር መኝታውም ንጹሕ ይኹን፤ሴሰኛዎችንና አመንዝራዎችን ግን እግዚአብሔር ይ ፈርድባቸዋል።"
        },
        {
          "verse": "5",
          "text": "አካኼዳችኹ ገንዘብን ያለመውደድ ይኹን፥ያላችኹም ይብቃችኹ፤ርሱ ራሱ።አልለቅኽም ከቶም አልተውኽም  ብሏልና፤"
        },
        {
          "verse": "6",
          "text": "ስለዚህ፥በድፍረት፦ጌታ ይረዳኛልና፥አልፈራም፤ሰው ምን ያደርገኛል፧እንላለን።"
        },
        {
          "verse": "7",
          "text": "የእግዚአብሔርን ቃል የተናገሯችኹን ዋኖቻችኹን ዐስቡ፥የኑሯቸውንም ፍሬ እየተመለከታችኹ በእምነታቸ ው ምሰሏቸው።"
        },
        {
          "verse": "8",
          "text": "ኢየሱስ ክርስቶስ ትናንትና ዛሬ እስከ ለዘለዓለምም ያው ነው።"
        },
        {
          "verse": "9",
          "text": "ልዩ ልዩ ዐይነት በኾነ በእንግዳ ትምህርት አትወሰዱ፤ልባችኹ በጸጋ ቢጸና መልካም ነው እንጂ በመ ብል አይደለም፤በዚህ የሚሠሩባት አልተጠቀሙምና።"
        },
        {
          "verse": "10",
          "text": "መሠዊያ አለን፥ከርሱም ሊበሉ ድንኳኒቱን የሚያገለግሉ መብት የላቸውም።"
        },
        {
          "verse": "11",
          "text": "ሊቀ ካህናት ስለ ኀጢአት ወደ ቅድስት የእንስሳዎችን ደም ያቀርባልና፤ሥጋቸው ግን ከሰፈሩ ውጭ  ይቃጠላል።"
        },
        {
          "verse": "12",
          "text": "ስለዚህ፥ኢየሱስ ደግሞ በገዛ ደሙ ሕዝቡን እንዲቀድስ ከበር ውጭ መከራን ተቀበለ።"
        },
        {
          "verse": "13",
          "text": "እንግዲህ ነቀፌታውን እየተሸከምን ወደ ርሱ ወደሰፈሩ ውጭ እንውጣ፤"
        },
        {
          "verse": "14",
          "text": "በዚህ የምትኖር ከተማ የለችንምና፥ነገር ግን፥ትመጣ ዘንድ ያላትን እንፈልጋለን።"
        },
        {
          "verse": "15",
          "text": "እንግዲህ ዘወትር ለእግዚአብሔር የምስጋናን መሥዋዕት፥ማለት ለስሙ የሚመሰክሩ የከንፈሮችን ፍሬ፥ በርሱ እናቅርብለት።"
        },
        {
          "verse": "16",
          "text": "ነገር ግን፥መልካም ማድረግን ለሌላዎችም ማካፈልን አትርሱ፤እንዲህ ያለው መሥዋዕት እግዚአብሔርን  ደስ ያሠኘዋልና።"
        },
        {
          "verse": "17",
          "text": "ለዋኖቻችኹ ታዘዙና ተገዙ፤እነርሱ ስሌትን እንደሚሰጡ አድርገው፥ይህንኑ በደስታ እንጂ በሐዘን እ ንዳያደርጉት፥ይህ የማይጠቅማችኹ ነበርና፥ስለ ነፍሳችኹ ይተጋሉ።"
        },
        {
          "verse": "18",
          "text": "ጸልዩልን፤በነገር ዅሉ በመልካም እንድንኖር ወደን፥መልካም ኅሊና እንዳለን ተረድተናልና።"
        },
        {
          "verse": "19",
          "text": "ይልቁንም ፈጥኜ እንድመለስላችኹ ይህን ታደርጉ ዘንድ አጥብቄ እለምናችዃለኹ።"
        },
        {
          "verse": "20",
          "text": "በዘለዓለም ኪዳን ደም ለበጎች ትልቅ እረኛ የኾነውን ጌታችንን ኢየሱስን ከሙታን ያወጣው የሰላም  አምላክ፥"
        },
        {
          "verse": "21",
          "text": "በኢየሱስ ክርስቶስ በኩል በፊቱ ደስ የሚያሠኘውን በእናንተ እያደረገ፥ፈቃዱን ታደርጉ ዘንድ በመ ልካም ሥራ ዅሉ ፍጹማን ያድርጋችኹ፤ለርሱ እስከ ዘለዓለም ድረስ ክብር ይኹን፤አሜን።"
        },
        {
          "verse": "22",
          "text": "ወንድሞች ሆይ፥የምክርን ቃል እንድትታገሡ እመክራችዃለኹ፥በጥቂት ቃል ጽፌላችዃለኹና።"
        },
        {
          "verse": "23",
          "text": "ወንድማችን ጢሞቴዎስ እንደ ተፈታ ዕወቁ፥ቶሎ ብሎም ቢመጣ ከርሱ ጋራ አያችዃለኹ።"
        },
        {
          "verse": "24",
          "text": "ለዋኖቻችኹ ዅሉና ለቅዱሳን ዅሉ ሰላምታ አቅርቡልኝ።ከኢጣልያ የኾኑቱ ሰላምታ ያቀርቡላችዃል።"
        },
        {
          "verse": "25",
          "text": "ጸጋ ከዅላችኹ ጋራ ይኹን፤አሜን፨"
        }
      ]
    }
  ]
}